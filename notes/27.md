# Róż­ne ob­li­cza przy­jaź­ni. Omów za­gad­nie­nie na pod­sta­wie Lal­ki Bo­le­sła­wa Pru­sa. W swo­jej od­po­wie­dzi uwzględ­nij rów­nież wy­bra­ny kon­tekst.

**Autor**: [BOLESŁAW PRUS](https://poezja.org/wz/Boleslaw_Prus/)

Przy­jaźń to jed­na z naj­waż­niej­szych wię­zi w ży­ciu czło­wie­ka. Wie­le osób nie do­świad­cza tej głę­bo­kiej re­la­cji z inną oso­bą, przez co trud­no po­dać jego peł­ną de­fi­ni­cję. Bli­żej mu chy­ba do po­ję­cia pier­wot­ne­go, zna­ne­go na­tu­ral­nie po kon­tak­cie z nim. Przy­jaźń nie jest przy tym zja­wi­skiem jed­no­li­tym, to skom­pli­ko­wa­ny kon­glo­me­rat wza­jem­nych po­staw i za­cho­wań, przy­bie­ra­ją­cy roz­ma­ite for­my. Przy­jaźń może być wy­ra­żo­na tro­ską, wier­no­ścią oraz od­da­niem dla dru­gie­go czło­wie­ka. Li­te­ra­tu­ra po­świę­ci­ła temu za­gad­nie­niu spo­ro miej­sca tak jak wszyst­kim szla­chet­nym zja­wi­skom w ludz­kim ży­ciu. Dla­te­go też moż­na udo­wod­nić po­wyż­szą tezę przy po­mo­cy ar­gu­men­tów wzię­tych wła­śnie z li­te­ra­tu­ry.

Spis treści



## Różne oblicza przyjaźni – zagadnienie

### Lalka

Bo­le­sław Prus na­kre­ślił w swo­jej „Lal­ce” kil­ka istot­nych kwe­stii spo­łecz­nych dla swo­je­go okre­su. Jed­ną z nich było ewi­dent­ne spły­ce­nie naj­waż­niej­szych ludz­kich po­wią­zań, szcze­gól­nie wśród warstw wyż­szych spo­łe­czeń­stwa. To wła­śnie tam mał­żeń­stwa z roz­sąd­ku sta­no­wią nor­mę, lu­dzie zaś trak­to­wa­ni są nie­kie­dy jak przed­mio­ty i oce­nia­ni we­dle swo­je­go po­cho­dze­nia. Na tle tak jaw­ne­go zmniej­sze­nia war­to­ści ja­kiej­kol­wiek re­la­cji od­ci­na się bli­ska zna­jo­mość Ignacego Rzeckiego i Sta­ni­sła­wa Wo­kul­skie­go. Sta­ry su­biekt oraz głów­ny bo­ha­ter da­rzą się niekwestionowaną przyjaźnią. Rzec­ki po­mógł w prze­szło­ści Wo­kul­skie­mu prze­trwać trud­ne chwi­le, ku­piec za to za­pi­su­je mu osta­tecz­nie część swo­je­go spie­nię­żo­ne­go ma­jąt­ku. Być może po­gląd na tę dwój­kę psu­je nie­co re­la­cja pra­co­daw­ca-pra­cow­nik, nie­mniej Rzecki z prawdziwą troską podchodzi do Wokulskiego. Ele­men­ty po­wie­ści sta­no­wią­ce jego pa­mięt­ni­ki za­wie­ra­ją część hi­sto­rii głów­ne­go bo­ha­te­ra, ale rów­nież prze­my­śle­nia do­ty­czą­ce jego za­cho­wa­nia. Pró­ba ze­swa­ta­nia go ze Staw­ską czy do­cie­ka­nia o jego lo­sie na ko­niec książ­ki to ewi­dent­ny akt troski jednego przyjaciela o drugiego. Rzec­ki być może nie od­da­je ży­cia za Wo­kul­skie­go czy też nie po­stę­pu­je bar­dziej ak­tyw­nie dla wy­rwa­nia go z uści­sku nie­szczę­śli­wej mi­ło­ści do Łęc­kiej, jed­nak wy­raź­nie martwi się o głównego bohatera. Tym sa­mym udo­wad­nia praw­dzi­wość swo­jej przy­jaź­ni.

### Ogniem i mieczem

W po­wie­ści Hen­ry­ka Sien­kie­wi­cza in­ny­mi wy­stę­pu­je mo­tyw "mę­skiej przy­jaź­ni". Do­brzy dru­ho­wie, któ­rych po­łą­czy­ło niebezpieczeństwo i wspólny cel, oka­zu­ją się przy­ja­ciół­mi zdol­ny­mi zgi­nąć je­den w obro­nie dru­gie­go. Po­zy­ty­wi­sta przed­sta­wił tym sa­mym rów­nież pe­wien archetyp rycerskiej przyjaźni, występującej między towarzyszami broni. Kom­pa­nia Skrzetuskiego, Wołodyjowskiego, Podbipięty i Zagłoby sta­no­wi tu­taj do­sko­na­ły przy­kład wier­no­ści oraz od­da­nia. Szcze­gól­nie sy­tu­acja, gdy trzej ostat­ni szlach­ci­ce ru­sza­ją od­bić uko­cha­ną Skrze­tu­skie­go z rąk wiedź­my Hor­py­ny. Dzia­ła­ją tu­taj dla do­bra swo­je­go przy­ja­cie­la, na­ra­ża­jąc ży­cie za jego szczę­ście. Rów­nie istot­ny jest czas oblężenia Zbaraża, gdy de­cy­du­ją się prze­kraść z wia­do­mo­ścią do kró­la. Cho­ciaż Za­gło­ba ma opo­ry prze­ciw­ko ta­kie­mu ak­to­wi czy­stej de­spe­ra­cji, nie od­stę­pu­je przy­ja­ciół. Jest wierny, gotowy zginąć razem z nimi. Inna to przy­jaźń niż ta mię­dzy Rzec­kim a Wo­kul­skim, nie­mniej tak samo waż­na. Moż­na wręcz wy­snuć wnio­sek, iż zja­wi­sko to zmie­nia się w za­leż­no­ści od oso­by, któ­ra ma je re­pre­zen­to­wać. Wśród szlachty pojęcie wierności oraz oddania było istotne ze względu na burzliwe czasy XVII wieku, tak więc ich przy­jaźń mia­ła szcze­gól­nie wła­śnie taki cha­rak­ter.



### Kamienie na szaniec

Po­wieść „Ka­mie­nie na sza­niec” ma szcze­gól­ne zna­cze­nie ze wzglę­du na umiesz­cze­nie fa­bu­ły na ba­zie au­ten­tycz­nych wy­da­rzeń okresu II wojny światowej. Alek­san­der Ka­miń­ski na­kre­ślił ob­raz mło­dych lu­dzi pod­czas hi­tle­row­skiej oku­pa­cji, któ­rzy zde­cy­do­wa­li się do koń­ca wal­czyć o wol­ność oj­czy­zny. Uka­zu­je przy tym ich nor­mal­ne ob­li­cza, po­zba­wio­ne he­ro­icz­ne­go "wy­nie­sie­nia". Zwy­czaj­ni chłop­cy da­rzy­li się przy tym "zwy­czaj­ną" przy­jaź­nią, któ­rej każ­dy czło­wiek może być świad­kiem co­dzien­nie, tyl­ko w mniej­szej ska­li. Ta przy­jaźń pchnę­ła ich do aktów wyjątkowego oddania oraz wierności, któ­re dały efekt pod­czas Akcji pod Arsenałem. Prze­pro­wa­dzo­na dla uwol­nie­nia "Ru­de­go" przy­wo­dzi na myśl naj­więk­sze wy­czy­ny bo­ha­te­rów sien­kie­wi­czow­skiej „Try­lo­gii”. Nie­mniej sy­tu­acja ta była o wie­le bar­dziej desperacka, mia­ła też miej­sce w rze­czy­wi­sto­ści. Do­dać na­le­ży, do­ko­na­li jej re­la­tyw­nie mło­dzi lu­dzie. Ak­cja pod Ar­se­na­łem sta­no­wi przy­kład, że przyjaźń w realnym świecie również przybiera postać bezkompromisowej wierności. "Zośka" i resz­ta zaryzykowali życiem dla uwolnienia przyjaciela, ten z pew­no­ścią na ich miej­scu zro­bił­by to samo. Uka­zu­je rów­nież, jak wiel­ką siłą jest więź zdolna pchnąć człowieka do tak bohaterskich czynów, przy tak re­la­tyw­nie mło­dym wie­ku. Ka­miń­ski ob­darł swo­ich bo­ha­te­rów z nim­bu he­ro­izmu, chcąc tym sa­mym uka­zać re­al­ne po­sta­cie. One jed­nak swo­im za­cho­wa­niem udo­wod­ni­ły, że za­słu­gu­ją na mia­no po­dob­nych wiel­kim bo­ha­te­rom. Wszyst­ko dzię­ki przyjaźni.

## Inne konteksty literackie

- „Mały Książę” Antoine de Saint Exupery’ego – Tytułowy bohater podróżuje pomiędzy planetami, spotykając różne postaci, które w jakiś sposób zmieniają jego spojrzenie na rzeczywistość. Niektórzy także czegoś go uczą. Przykładem jest postać lisa, którego napotyka przypadkowo pod pewnym drzewem. Przez jakiś czas spotykają się codziennie, zbliżając się do siebie stopniowo. Lis tłumaczy, że najpierw Mały Książę musi usiąść w pewnej odległości, a z każdym dniem będą mogli być bliżej siebie. Ten proces symbolizuje rozwój przyjaźni – nie można jej zbudować na siłę ani zbyt szybko. Kiedy Mały Książę musi opuścić lisa, lis mu tłumaczy, że dzięki oswojeniu jego życie nabrało sensu, a otaczający świat – na przykład pole pszenicy – nabrał dla niego wartości, bo przypomina mu złote włosy Małego Księcia. Przyjaźń zmienia więc nasze postrzeganie rzeczywistości – przez relację z drugą osobą nabierają one dla nas nowego, głębszego znaczenia.
- „Don Kichot” Miguela de Cervantesa – Para przyjaciół, tytułowy bohater oraz jego druh Sancho Pansa, to charakterologiczne przeciwieństwa. Pierwszy, chcąc zostać wędrownym rycerzem, ma usposobienie idealisty bujającego w obłokach, skupionego na abstrakcyjnych pojęciach i przez ten pryzmat pojmujący świat. Drugi, jest przyjaznym wieśniakiem o prostolinijnej naturze, wobec przyjaciela wiernym i lojalnym, nawet w obliczu najmniej logicznych pomysłów. Mimo pozytywnych cech, które ubarwiały jego życie, Don Kichot był niepraktycznym człowiekiem, coraz bardziej pogrążonym w szaleństwie, co doprowadziło go do walki z wiatrakami oraz do zabójczego pojedynku. Wcześniej nieco naiwny Sancho Pansa, teraz asertywnie starał się ustrzec przyjaciela przed konsekwencjami jego działania. Przyjaźń w tym wydaniu jest więc akceptacja wyborów drugiej osoby, ale nie odsuwanie się od niej w chwili próby.
- „Opowieść wigilijna” Charlesa Dickensa – Główny wątek powieści opowiada o tym, jak skąpy i niegodziwy Ebenezer Scrooge dostaje nauczkę w postaci odwiedzin różnych duchów pokazujących mu przeszłe, teraźniejsze i przyszłe święta Bożego Narodzenia. Każda z tych wizji ma uświadomić mężczyźnie, że samotne i samolubne życie jest źródłem nieszczęścia. Zwłaszcza ten przekaz ilustruje moment, kiedy w domu Scrooge’a pojawia się duch jego byłego wspólnika, Jakuba Marleya. Jedyny człowiek, z którym do jego śmierci utrzymywał kontakt, ze względu na wspólne interesy, zjawia się w nieludzkiej formie, okuty kajdanami i łańcuchami, w których znajdują się portmonetki i księgi rachunkowe, które zajmowały życie obu mężczyzn. Marley ze względu na dawną zażyłość postanawia ostrzec Scrooge’a przed konsekwencjami złego postępowania, aby nie skończył tak jak on, jako potępieniec, co świadczy o pewnej trosce o duszę głównego bohatera.
- „Ania z Zielonego Wzgórza” Lucy Maud Montgomery – Kiedy Ania pojawia się w rodzinie zastępczej na Zielonym Wzgórzu, nie posiada bliskiej rodziny ani przyjaciół. Dzięki swojej otwartości i pomysłowości, przyciąga do siebie różne sympatyczne osoby, takie jak Diana Barry. Pewnego razu Ania przypadkowo upija nową koleżankę winem, sądząc, że jest to sok, przez co dostają kategoryczny zakaz kontaktowania się ze sobą. Przychodzi jednak dzień, w którym siostra Diany omal nie topi się w jeziorze, a na ratunek przychodzi jej właśnie Ania. Udowadnia tym aktem odwagi nie tylko, że jest dobrym człowiekiem, ale w oczach rodziców koleżanki staje się dla niej godnym towarzystwem. Dzięki tym wydarzeniom przyjaźń dziewczynek staje się mocniejsza.

## Podsumowanie

Sło­wo "przy­ja­ciel" jest dzi­siaj moc­no nad­uży­wa­ne. Wie­lu lu­dzi uży­wa go w za­stęp­stwie "ko­le­gi" lub in­ne­go zna­jo­me­go czło­wie­ka. Po­ję­cie to ule­gło de­wa­lu­acji, za­pew­ne z po­wo­du zwięk­sze­nia się ilo­ści sa­mych lu­dzi i na­tę­że­nia re­la­cji mię­dzy nimi. Daw­niej na­zwa­nie ko­goś "przy­ja­cie­lem" zna­czy­ło bar­dzo wie­le. Trud­no było bo­wiem za­cho­wy­wać bli­skie re­la­cje w świe­cie peł­nym wo­jen, cho­rób i nie­bez­pie­czeń­stwa. Po­sia­da­nie cho­ciaż jed­ne­go przy­ja­cie­la zna­czy­ło, tyle że moż­na było ko­muś po­wie­rzyć wła­sne ży­cie, za­ufać mu. Dla­te­go też przed­sta­wio­ne w po­wyż­szej pra­cy przy­kła­dy wy­da­ją się tak szla­chet­nie na­kre­ślo­ne. Przy­naj­mniej w dwóch przy­pad­kach bo­ha­te­ro­wie da­nych dzieł od­da­li­by ży­cie za swo­ich przy­ja­ciół. Z po­dej­ścia au­to­rów wy­raź­nie bije wy­jąt­ko­wość tak głę­bo­kiej re­la­cji. Przy­jaźń jest więc cen­na i rzad­ka. Gdy raz za­ist­nie­je, war­to o nią wal­czyć, pie­lę­gno­wać ją. Szcze­gól­nie w dzi­siej­szym świe­cie, gdzie czę­sto­tli­wość po­wią­zań z in­ny­mi ludź­mi prze­wyż­szy­ła ich ja­kość. Być może nad­szedł czas prze­my­śle­nia war­to­ści przy­jaź­ni i po­wro­tu tego sło­wa do jego daw­ne­go, po­waż­ne­go zna­cze­nia.

