# Czym dla człowieka może być podróżowanie? Omów zagadnienie na podstawie znanych Ci fragmentów Podróży z Herodotem Ryszarda Kapuścińskiego. W swojej odpowiedzi uwzględnij również wybrany kontekst.

**Autor**: [RYSZARD KAPUŚCIŃSKI](https://poezja.org/wz/Ryszard_Kapuscinski/)

Po­dró­żo­wa­nie sta­no­wi waż­ny ele­ment ludz­kiej cy­wi­li­za­cji. Wią­że­my je z eks­cy­ta­cją, cie­ka­wo­ścią wo­bec nie­zna­ne­go, przy­go­dą. Czym naprawdę jest jednak dla człowieka podróżowanie? Od­po­wiedź może wy­da­wać się ba­nal­na, brzmi bo­wiem: po­sze­rza­niem ho­ry­zon­tów. W tej ce­lo­wej grze słow­nej za­wie­ra się jed­nak wię­cej tre­ści. Do­wieść jej na­le­ży jed­nak na od­po­wied­nich przy­kła­dach, naj­le­piej z li­te­ra­tu­ry. Ta sta­no­wi wszak za­pis prze­my­śleń ludz­ko­ści w te­ma­cie wszyst­kich jej do­ko­nań, a więc do­sko­na­le odda rów­nież za­gad­nie­nie po­dró­żo­wa­nia.

Spis treści



## Czym dla człowieka może być podróżowanie? – zagadnienie

### Podróże z Herodotem

Ryszard Kapuściński na­le­ży do jed­nych z naj­czę­ściej tłu­ma­czo­nych pol­skich au­to­rów. Po­wo­dem jest ewi­dent­ny ta­lent pi­sar­ski oraz umie­jęt­ność ob­ser­wa­cji, tak waż­na dla ko­re­spon­den­ta. W „Podróżach z Herodotem” mo­że­my za­uwa­żyć oba te ta­len­ty, ale rów­nież ar­cy­cie­ka­we zjawisko zetknięcia się człowieka z zamkniętego PRL-u i różnorodnych kultur świata. Przy­po­mi­na to nie­co mo­ment ze­tknię­cia się Gre­ka He­ro­do­ta z nie­zna­nym mu świa­tem Per­sów i Egip­cjan. Waż­ne dla zro­zu­mie­nia, ile Ka­pu­ściń­ski wy­no­sił ze swo­ich po­dró­ży, jest prze­ana­li­zo­wa­nie jego wy­jaz­du do Rzy­mu. Pod­czas gdy w opi­sie In­dii czy Etio­pii skupia się głównie na specyfice tych miejsc, tutaj mocno podkreśla różnicę między socjalistyczną Rzeczpospolitą Ludową i Włochami. Krój gar­ni­tu­rów, otwar­tość spo­łe­czeń­stwa czy spo­sób za­cho­wa­nia eks­pe­dien­tek wo­bec od­wie­dza­ją­cych sklep klien­tów ja­wią mu się jako do­bit­ne prze­ja­wy róż­nic sys­te­mo­wych. Z za­war­tych na kar­tach „Po­dró­ży z He­ro­do­tem” prze­my­śleń wy­ła­nia się obraz młodego człowieka, zadziwionego tym obcym światem kapitalizmu. Ka­pu­ściń­ski wy­raź­nie uczy się cze­goś w ze­tknię­ciu z nim, po­sze­rza swo­je ho­ry­zon­ty my­ślo­we. Może wręcz po­rów­nać so­bie co­dzien­ność re­pu­bli­ki so­cja­li­stycz­nej oraz za­cho­du, co bu­dzi w nim au­ten­tycz­ną re­flek­sję.

Sty­ka­jąc się z in­ny­mi kul­tu­ra­mi, sys­te­ma­mi po­li­tycz­ny­mi i cy­wi­li­za­cja­mi Ka­pu­ściń­ski zawsze nabiera doświadczenia, zmienia sposób postrzegania rzeczywistości. Po­dróż bo­wiem po­sze­rza jego ho­ry­zon­ty; dzię­ki niej do­strze­ga szer­szą niż tyl­ko pol­sko-so­cja­li­stycz­na per­spek­ty­wę.



### Kordian

Wiel­kim po­dróż­ni­kiem w pol­skiej li­te­ra­tu­rze był rów­nież Kordian. Głów­ny bo­ha­ter dra­ma­tu Juliusza Słowackiego wy­ru­szył w wę­drów­kę po Eu­ro­pie z zu­peł­nie in­nym niż Ka­pu­ściń­ski po­wo­dów. Nie­szczę­śli­wie za­ko­cha­ny mło­dzie­niec poszukiwał sensu istnienia - „idei wielkiej”, dla której mógłby poświęcić życie. Po­dob­nie jak sam Sło­wac­ki, po­dró­żo­wał więc do ko­lej­nych kra­jów, a w nich kon­fron­to­wał się z wiel­ki­mi prą­da­mi my­ślo­wy­mi swo­ich cza­sów. W Anglii zro­zu­miał, że to pie­niądz rzą­dzi świa­tem. Na bia­łych kli­fach Dover po­rzu­cił ro­man­tycz­ną myśl o po­ezji jako re­al­nym by­cie, zaś we Wło­szech gorz­ko za­wiódł się na ko­bie­cej mi­ło­ści. Za­wę­dro­waw­szy przed ob­li­cze pa­pie­ża, prze­ko­nał się zaś, że nie ma już żad­nych au­to­ry­te­tów na świe­cie. Po­dróż jest więc dla Kor­dia­na po­ucza­ją­ca. Doświadcza nowych wrażeń, konfrontuje się z nieznanym wcześniej podejściem do życia i różnorodnymi postawami ludzkimi. Wę­drów­ka przez Eu­ro­pę po­sze­rza jego ho­ry­zon­ty, a za­ra­zem przy­swa­ja nową wie­dzę.

Sło­wac­ki wy­ko­rzy­stu­je motyw wędrówki rów­nież w celu prze­ka­za­nia pew­nej mi­stycz­nej my­śli. Na górze Mont Blanc Kordian po­zna­je wresz­cie swo­ją wielką ideę - winkelriedyzm. Nie wy­my­śla jej jed­nak sam, da­le­ko mu do lo­gicz­ne­go wy­snu­cia wnio­sków. Do­zna­je ob­ja­wie­nia, a więc mi­stycz­ne­go oświe­ce­nia. Po­dróż sta­no­wi więc dla Sło­wac­kie­go symbol poszukiwania przez człowieka mądrości mistycznej, doskonalenia. Jest też prze­no­śnią dojrzewania. Po­przez po­dró­żo­wa­nie i wią­żą­ce się z nim po­sze­rze­nie ho­ry­zon­tów na­stę­pu­je więc nasz roz­wój. Tak jak w „Kor­dia­nie” musi on być jed­nak świa­do­my.



### Odyseja

Dziel­ny Odyseusz po­wra­ca­ją­cy z woj­ny tro­jań­skiej zo­sta­je prze­klę­ty i w wy­ni­ku gnie­wu Po­sej­do­na przez wie­le lat klu­czy ku ro­dzin­nej Ita­ce. Wę­drów­ka bo­ha­te­ra sta­no­wi dla nie­go moż­li­wość po­sze­rze­nia ho­ry­zon­tów oraz spraw­dze­nia sa­me­go sie­bie. Ody­se­usz zma­ga się z ko­lej­ny­mi nie­bez­pie­czeń­stwa­mi, po­two­ra­mi i nie­sa­mo­wi­ty­mi zda­rze­nia­mi, z któ­rych każ­de sta­no­wi wy­zwa­nie dla jego spry­tu i in­te­lek­tu. Przy­kła­dem może być uciecz­ka z ja­ski­ni cy­klo­pa Po­li­fe­ma. Schwy­ta­ni przez po­two­ra Gre­cy zo­sta­li­by po­żar­ci, gdy­by Ody­se­usz go nie ośle­pił, a na­stęp­nie nie wy­my­ślił spo­so­bu na wyj­ście z pie­cza­ry. Przy­wią­zaw­szy swo­ich to­wa­rzy­szy do bro­chów owiec Po­li­fe­ma, spo­wo­do­wał, że ośle­pio­ny cy­klop nie mógł ich wy­czuć pal­ca­mi. Do­wo­dzi to nie tyl­ko roz­wi­ja­ją­ce­go wy­zwa­nia, ja­kim jest po­dróż, ale rów­nież wią­żą­ce­go się z nim na­by­wa­nia no­wych do­świad­czeń.

## Inne konteksty literackie

- „Boska komedia” Dantego Alighieri - Dante wędruje przez Piekło wraz ze swoim przewodnikiem, Wergiliuszem. Ten oprowadza go po kolejnych kręgach tego specyficznego miejsca, które zmienia postrzeganie świata przez autora. Wyraźny motyw podróży, jaki zarysowuje się na łamach utworu, konstytuowany jest przez kształt i strukturę. Piekło jest zorganizowane, każdy krąg odpowiada popełnionym przez znajdujących się w nim potępieńców grzechom. Stawiając im do pewnego stopnia czoła, Dante oswaja myśl o własnej śmierci, ale też jest w stanie lepiej rozumieć naturę ludzką, kiedy opuszcza Piekło i udaje się w dalszą podróż.
- „Jądro ciemności” Josepha Conrada - Charles Marlow dostaje osobliwą misję, aby w kongijskiej dżungli odnaleźć Kurtza. Wędrówka do serca Afryki to jednocześnie podróż w głąb ludzkiego umysłu, targanego wieloma mrocznymi instynktami, z którymi swą walkę jak się okaże przegrał podziwiany i osławiony Kurtz. Marlow na początku zna go tylko z opowieści i doniesień prasowych o jego niesamowitej władzy i bogactwie, jednak to podróż w górę rzeki Konga przynosi Marlowowi refleksję na temat okrutnej polityki europejskiej dotyczącej kolonializmu oraz związanego z nim relatywizowania wszelkich wartości.
- „Lalka” Bolesława Prusa – Główny bohater, Stanisław Wokulski, wyrusza z Warszawy do Paryża w celach poszerzenia swojego biznesu handlowego. Francja, jako ostoja zachodniego kapitalizmu i innowacyjnych wynalazków, daje mu okazję wniknięcia do nowoczesnego świata, z czym wiąże on duże nadzieje. Jego główne wrażenie to jednak rozczarowanie. Paryż to wielkie miasto, w którym każdy człowiek jest jak samotna wyspa, nie dająca możliwości dotarcia do siebie osobom z zewnątrz. W Paryżu jak nigdzie wcześniej, Wokulskiego dotyka uczucie samotności, jeszcze bardziej dotkliwie niż w Warszawie uświadamiające mu jego położenie w hierarchii społecznej jako człowieka spoza salonów wyższych sfer.

## Podsumowanie

Sta­re przy­sło­wie gło­si, że podróże kształcą. Nie spo­sób za­prze­czyć tej sta­ro­żyt­nej mą­dro­ści. Sta­no­wią one bo­wiem moż­li­wość po­zna­nia rze­czy wcze­śniej nie­wi­dzia­nych, ze­tknię­cia się z in­ny­mi świa­to­po­glą­da­mi. Po­wo­du­je to po­trze­bę re­wi­do­wa­nia po­glą­dów i dają moż­li­wość na­by­cia no­wych. Po­dró­że to rów­nież skarb­ni­ca do­świad­czeń, czę­sto na­by­wa­nych po­przez po­trze­bę kon­fron­ta­cji. Z nich wy­ni­ka zaś nasz roz­wój, po­sze­rze­nie wie­dzy, ale też więk­sza doj­rza­łość. Zmagając się z przeciwnościami wędrówki, zarówno intelektualnymi jak i rzeczywistymi, poznajemy również lepiej samych siebie. Po­sze­rza­my więc swo­je ho­ry­zon­ty za­rów­no na ze­wnątrz, jak i w głąb sie­bie sa­mych. Tym sa­mym war­to iść w śla­dy He­ro­do­ta, Ka­pu­ściń­skie­go i Kor­dia­na. Cho­ciaż dużo przy tym ry­zy­ku­je­my, zy­skać mo­że­my jesz­cze wię­cej.

