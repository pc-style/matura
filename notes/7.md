# Heroizm jako postawa człowieka w zmaganiu się z losem. Omów zagadnienie na podstawie znanych Ci fragmentów Iliady Homera. W swojej odpowiedzi uwzględnij również wybrany kontekst.

**Autor**: [HOMER](https://poezja.org/wz/Homer/)

Spis treści



## Heroizm jako postawa człowieka w zmaganiu się z losem – zagadnienie

### Iliada Homera

Na wstę­pie war­to przy­to­czyć klasyczną wizję herosów i spoj­rzeć na nią z per­spek­ty­wy ludz­kie­go losu. Zma­ga­nia pod mu­ra­mi Troi aż ki­pia­ły od bo­ha­te­rów tego typu, dla­te­go to wła­śnie „Iliada” Homera otwo­rzy po­niż­sze roz­wa­ża­nia. Wy­róż­nia­ją się tam naj­bar­dziej dwaj wiel­cy wo­jow­ni­cy: Achilles i Hektor.

Achilles to ty­po­wy przed­sta­wi­ciel sta­ro­żyt­ne­go mo­de­lu he­ro­sa. Po­sia­da bo­skie po­cho­dze­nie, ogrom­ne umie­jęt­no­ści bi­tew­ne i wręcz bez­czel­ną zu­chwa­łość. Prze­po­wie­dzia­no mu, że może żyć dłu­go i szczę­śli­wie, ale zo­stać za­po­mnia­ny - albo też umrzeć mło­do i pła­wić się w wiecz­nej chwa­le. Nosi to zna­mio­na wy­bo­ru, jed­nak w ob­li­czu z góry prze­wi­dzia­ne­go losu. Achil­les, za na­mo­wą Ody­se­usza, wy­bie­ra rzecz ja­sna uczest­nic­two w woj­nie tro­jań­skiej. Tym sa­mym ska­zu­je się na chwa­leb­ną śmierć, a za­ra­zem speł­nia je­den z wa­run­ków zwy­cię­stwa. Wróż­by na­ka­za­ły bo­wiem zwer­bo­wa­nie he­ro­sa dla po­myśl­ne­go koń­ca kam­pa­nii. Achil­les jako kla­sycz­ny he­ros ro­zu­mie więc swo­ją mi­sję dzie­jo­wą i dzia­ła zgod­nie z nią, za­ra­zem jed­nak robi to po­nie­kąd dla chwa­ły.

Dru­gim przy­kła­dem sta­ro­żyt­ne­go he­ro­izmu jest Hektor. Nie miał on bo­skie­go po­cho­dze­nia, co już od­róż­nia go na tle in­nych tego typu po­sta­ci. Sta­no­wił jed­nak wzór ry­cer­skich cnót, był wręcz wo­jow­ni­kiem bez ska­zy. Wier­ny oj­czyź­nie i ko­cha­ją­cy ro­dzi­nę, zdo­był się na akt praw­dzi­wej od­wa­gi. Po­mi­mo stra­chu o wła­sne ży­cie, a wręcz prze­świad­cze­nia o nie­unik­nio­nej śmier­ci, sta­nął do wal­ki z Achil­le­sem. Tym sa­mym zre­ali­zo­wał cał­ko­wi­cie de­fi­ni­cję he­ro­izmu. Ro­zu­miał bo­wiem, że nie może ulec na­mo­wie ro­dzi­ny i uciec za bra­my Troi - by­ło­by to dru­zgo­cą­ce dla mo­ra­le obroń­ców. Po­sta­no­wił więc za­cho­wać się zgod­nie z za­sa­da­mi ho­no­ro­wy­mi oraz dzie­jo­wym na­ka­zem, na­wet je­że­li ozna­cza­ło to śmierć. Nie było w tym chwa­ły, a je­dy­nie akt po­świę­ce­nia. Co gor­sza, po­świę­ce­nia dla mia­sta i kró­la, któ­rzy na to nie za­słu­gi­wa­li. Mi­łość, któ­ra czę­sto idzie w pa­rze z he­ro­izmem, bywa jed­nak śle­pa na ta­kie de­ta­le.

### Siłaczka

Ste­fan Żerom­ski uka­zu­je swo­je­mu czy­tel­ni­ko­wi bardziej codzienny obraz heroizmu. Jego „Siłaczka” to opo­wieść o poświęceniu w imię człowieka i ideałów, jed­nak bez wiel­kiej pom­py. Ty­tu­ło­wa bo­ha­ter­ka, Stanisława Bozowska, wal­czy­ła w cichej wojnie przeciwko ciemnocie prostego ludu. Speł­nia­ła tym sa­mym po­stu­la­ty po­zy­ty­wi­stycz­nej pra­cy u pod­staw, co­dzien­ną pra­cą chcąc po­pra­wić los naj­niż­szych warstw spo­łecz­nych. Wą­tła ko­bie­ta o ograniczonych możliwościach finansowych nie mo­gła jed­nak spro­stać temu wy­zwa­niu. W osta­tecz­no­ści umarła na tyfus.

Wi­dzi­my tu więc przekształcenie klasycznego podejścia do heroizmu. Nie jest to już wiel­ki czyn w ob­li­czu roli dzie­jo­wej. Bo­zow­ska dzia­ła co­dzien­nie, po ci­chu, ale w ważnej sprawie. Sama jed­nak nie może wie­le zmie­nić, pra­ca ta jest po­nad jej siły. Tym sa­mym wal­czy z prze­ciw­no­ścia­mi losu, tak jak czy­nił to Hek­tor. Co wię­cej, na przy­kła­dzie losu doktora Obareckiego czy­tel­nik do­sta­je pod­po­wiedź, jak bo­ha­ter­ka mo­gła po­stą­pić. Jej ży­cie by­ło­by wte­dy dobre, może nieco monotonne, ale długie i wygodne. Daw­ny spo­łecz­nik jest wi­zją Hek­to­ra, któ­ry zde­cy­do­wał się uciec za bra­my Ilio­nu.

Bo­zow­ską moż­na na­zwać he­ro­ską, po­nie­waż poświęciła się pracy dla wielkiej sprawy. Na­wet je­że­li jej wkład był ci­chy, to jed­nak pod­ję­ła wal­kę z nie­sprzy­ja­ją­cym lo­sem w imię tego, w co wie­rzy­ła.

### Nowe szaty cesarza

Niecodziennym wyborem do omawiania heroizmu jako postawy w zmaganiu się z losem jest baj­ka „Nowe szaty cesarza” Han­sa Chri­stia­na An­der­se­na. Sta­no­wi ona jed­nak do­sko­na­ły przy­kład tak zwa­nej odwagi obywatelskiej, na­wet je­że­li tro­chę nie­świa­do­mej. Wład­ca wy­strych­nię­ty na dud­ka przez spryt­ne­go szar­la­ta­na, robi z sie­bie głupca na oczach całego miasta. Nikt nie ra­czy wy­pro­wa­dzić go z błę­du, po­nie­waż nie chce wyjść na głup­ca, ani na­ra­zić się wład­cy. Do­pie­ro prostolinijne dziecko krzyczy: „Cesarz jest nagi!” Po­ka­zu­je tym sa­mym kłam­stwo i ob­na­ża głu­po­tę wszyst­kich.



