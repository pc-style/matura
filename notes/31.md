# Jakie cechy charakteru ułatwiają człowiekowi osiągnięcie celu? Omów zagadnienie na podstawie Lalki Bolesława Prusa. W swojej odpowiedzi uwzględnij również wybrany kontekst.

**Autor**: [BOLESŁAW PRUS](https://poezja.org/wz/Boleslaw_Prus/)

Suk­ces to jed­no z naj­bar­dziej po­żą­da­nych zja­wisk w XXI wie­ku. Żyje­my wręcz w kul­cie jego osią­gnię­cia, afir­ma­cji zwy­cię­stwa na każ­dej płasz­czyź­nie. Im wię­cej zaś mó­wi­my o suk­ce­sie, tym bar­dziej za­sta­na­wia­my się nad sto­ją­cy­mi za nim zmien­ny­mi. Co wła­ści­wie po­wo­du­je, że nie­któ­rzy lu­dzie osią­ga­ją w ży­ciu wię­cej od in­nych? Po dłuż­szym za­sta­no­wie­niu i od­rzu­ce­niu nie­moż­li­we­go do osza­co­wa­nia wpły­wu przy­pad­ku po­zo­sta­je je­dy­nie kwe­stia in­dy­wi­du­al­nych cech cha­rak­te­ru. To one mu­szą mieć tedy naj­wię­cej do po­wie­dze­nia w kwe­stii suk­ce­su ży­cio­we­go. Chcąc w to wie­rzyć, czło­wiek opi­sał wie­le róż­nych po­sta­ci, po­sia­da­ją­cych wła­śnie ta­kie ze­sta­wy cech.

Spis treści



## Jakie cechy charakteru ułatwiają człowiekowi osiągnięcie celu? – zagadnienie

### Lalka

Jako dzie­ło po­zy­ty­wi­stycz­ne, „Lal­ka” Bo­le­sła­wa Pru­sa musi być po­chwa­łą ludz­kiej pra­co­wi­to­ści i za­rad­no­ści. Jed­nym z za­ło­żeń tej epo­ki było prze­cież bogacenie się narodu w celu poprawy jego sytuacji. Od­no­szą­cy suk­ces bo­ha­te­ro­wie po­wie­ści po­sia­da­ją więc wy­żej wy­mie­nio­ne ce­chy, a brak ich np. kry­ty­ko­wa­nej ary­sto­kra­cji i utra­cju­szom. Do­brym przy­kła­dem bę­dzie sam Stanisław Wokulski. Nie ule­ga bo­wiem wąt­pli­wo­ści, że wy­ka­zał się on nimi pod­czas pomnażania swojego majątku. Za­czy­na­jąc od pra­cy w skle­pie, za­koń­czył jako czło­nek spół­ki do han­dlu ze wscho­dem i bar­dzo po­kaź­nym ma­jąt­kiem. Rze­czo­ną spół­kę sam zresz­tą za­ini­cjo­wał, wi­dząc po­ten­cjał fi­nan­so­wy oraz moż­li­wość zmi­ni­ma­li­zo­wa­nia za­gra­nicz­ne­go ka­pi­ta­łu w Pol­sce. Co praw­da moż­na mu za­rzu­cić, że wszyst­ko za­wdzię­czał ślu­bo­wi z żoną Minc­la, jed­nak w rze­czy­wi­sto­ści sklep po wdo­wie był tyl­ko po­cząt­kiem bo­ga­ce­nia się Wo­kul­skie­go. Bez pracowitości i zaradności nigdy nie doszedłby do wielkich pieniędzy. W ślad za tymi dwie­ma ce­cha­mi szła de­ter­mi­na­cja głów­ne­go bo­ha­te­ra. Ujaw­niał ją szcze­gól­nie pod­czas prób zdo­by­cia Izabeli Łęckiej, któ­re osta­tecz­nie rów­nież za­koń­czy­ły się suk­ce­sem. Nie­ste­ty dla kup­ca, to zwycięstwo okazało się pyrrusowym - Łęcka nie zasługiwała na względy i doprowadziła mężczyznę do załamania. Wo­kul­ski wy­ka­zy­wał się rów­nież bez­kom­pro­mi­so­wą zdol­no­ścią do po­dej­mo­wa­nia ry­zy­ka. Za na­mo­wą Su­zi­na wy­je­chał do Buł­ga­rii, ry­zy­ku­jąc ży­cie przy han­dlu do­sta­wa­mi dla woj­ska. Nie­mniej, dzię­ki uzy­ska­nym tam pie­nią­dzom mógł otwo­rzyć nowy sklep, za­wdzię­cza­jąc to cał­ko­wi­cie so­bie. Jest to zgod­ne z po­wie­dze­niem: „kto nie ry­zy­ku­je, ten nie zy­sku­je”.

Wspo­mnia­ny już Ro­sja­nin Suzin to rów­nież po­stać war­ta prze­ana­li­zo­wa­nia. W dzi­siej­szych cza­sach moż­na by go na­zwać „self-made manem” - czło­wie­kiem, któ­ry wszyst­ko za­wdzię­cza tyl­ko so­bie. Po­cho­dząc z ni­zin spo­łecz­nych, dzię­ki umie­jęt­ne­mu ob­ra­ca­niu pie­niędz­mi zo­stał mi­lio­ne­rem. Ce­cha­mi, ja­kie go wy­róż­nia­ły i nie­wąt­pli­wie po­ma­ga­ły w do­bi­ja­niu tar­gów były zdol­no­ści in­ter­per­so­nal­ne Su­zi­na. Z jed­nej stro­ny bezpośredni, a nawet nieco grubiański Rosjanin potrafił doskonale zjednywać sobie ludzi. Bu­dził przy tym za­ufa­nie swo­ją jowialnością i serdecznością. Dla ko­goś, kto po­trze­bu­je znajomości i koneksji w celu od­po­wied­nie­go lo­ko­wa­nia ma­jąt­ku, są to umie­jęt­no­ści nie­zwy­kle waż­ne. Tym sa­mym sprzy­ja­ją one suk­ce­so­wi.



### Odyseja

Po­śród lu­dzi suk­ce­su istot­ny jest rów­nież spryt. Życie sta­wia przed nami róż­ne wy­zwa­nia i cza­sa­mi je­dy­nie zdol­ność przy­sto­so­wa­nia się do prze­ciw­no­ści może nam po­zwo­lić je po­ko­nać. Przy­kła­dem czło­wie­ka, któ­ry mimo ogrom­nych trud­no­ści do­tarł do upra­gnio­ne­go celu, jest Odyseusz. Król Ita­ki pra­gnął wró­cić do swo­jej ro­dzi­ny i nie udałoby mu się to, gdyby wychodzenie z kolejnych zagrożeń z pomocą sprytu. War­to wspo­mnieć, cho­ciaż­by for­tel z owca­mi, któ­ry po­zwo­lił za­ło­dze Ody­se­usza uciec z ja­ski­ni Po­li­fe­ma. Dla więk­szo­ści lu­dzi spo­tka­nie z cy­klo­pem ozna­cza­ło pew­ną śmierć. Tym­cza­sem ośle­pie­nie po­two­ra, a na­stęp­nie przy­wią­za­nie się do brzu­chów jego owiec umoż­li­wi­ło wyjść że­gla­rzom cało z nie­moż­li­wej do prze­ży­cia opre­sji. Po­dob­nie było zresz­tą w wy­pad­ku na­po­tka­nia sy­ren, za­bi­ja­ją­cych że­gla­rzy dzię­ki hip­no­tycz­ne­mu śpie­wo­wi. Odyseusz zakleił uszy swoich towarzyszy woskiem, a siebie kazał przywiązać do masztu, co ponownie pozwoliło mu pokonać niebezpieczną przeszkodę na drodze do Itaki. Moż­na co praw­da po­wie­dzieć, że w wie­lu miej­scach bo­ha­te­ro­wi po­mo­gła, cho­ciaż­by bogini Atena, jed­nak wie­le klu­czo­wych mo­men­tów Ody­sei był to wy­raz spry­tu sa­me­go kró­la Ita­ki.

### Opowieść wigilijna

Po­śród wie­lu po­zy­tyw­nych cech, ja­kie po­zwa­la­ją osią­gnąć suk­ces, jest rów­nież spo­ra garść wątpliwych moralnie atrybutów zwycięzcy. Czło­wiek może bo­wiem osią­gnąć wie­le w ży­ciu do­cze­snym, ro­biąc rów­nież rze­czy złe. Przy­kła­dem niech bę­dzie Ebenezer Scrooge z „Opo­wie­ści wi­gi­lij­nej”. Nie mo­że­my prze­cież za­prze­czyć, że zdobył wysoką pozycję materialną, przez co wyróżniał się pośród mieszkańców Londynu. W prze­ci­wień­stwie do po­przed­nich bo­ha­te­rów, osiągnął to poprzez bezwzględność, skąpstwo i bezduszność. Ebe­ne­zer bo­wiem nie wi­dział w ni­kim bliź­nie­go, a ko­chał je­dy­nie pie­nią­dze. Kumulował więc majątek, nie płacił dobrze swojemu pracownikowi, a więzi międzyludzkie poświęcał dla osiągnięcia sukcesu. Tak mię­dzy in­ny­mi stra­cił swo­ją je­dy­ną mi­łość i pra­wie od­se­pa­ro­wał od ostat­nich człon­ków ro­dzi­ny.



Tak, Scro­oge osiągnął sukces. Miał to, cze­go za­wsze chciał - pieniądze. Jed­nak żeby je zdo­być, pra­wie przestał być człowiekiem. Jego cha­rak­ter zdo­mi­no­wa­ły ce­chy po­zwa­la­ją­ce wy­grać w „wy­ści­gu szczu­rów”, nie były to jed­nak w ża­den spo­sób ce­chy ne­ga­tyw­ne. Oku­pio­ny de­hu­ma­ni­za­cją suk­ces Ebe­ne­ze­ra stał się przez to ak­tem jego wła­sne­go oskar­że­nia. Gdy­by nie od­wie­dzi­ny Jakuba Marley'a, praw­do­po­dob­nie skoń­czył­by bar­dzo po­dob­nie.

## Inne konteksty literackie

- „Makbet” Williama Szekspira – Początkowo tytułowy bohater nie jest złym człowiekiem, ale proroctwo wiedźm oraz namowy Lady Makbet wyzwalają w nim głęboką chęć zdobycia władzy. Jego ambicja, choć na początku pomaga mu osiągnąć cel – koronę Szkocji – stopniowo prowadzi go do zatracenia. Makbet nie potrafi kontrolować swojego pragnienia dominacji i, w efekcie, zaczyna działać bezwzględnie, popełniając kolejne zbrodnie, aby utrzymać się przy władzy. Ambicja, która początkowo wydaje się jego siłą, staje się jego największą słabością, prowadząc do moralnej i psychicznej destrukcji. Makbet staje się ofiarą własnej nieposkromionej żądzy sukcesu, co ostatecznie prowadzi do jego tragicznego upadku. Ten przykład pokazuje, że ambicja, choć kluczowa w osiąganiu celów, bez samokontroli może prowadzić do klęski.
- „Mały książę” Antoine de Saint Exupery’ego – Mały Książę jest bohaterem, którego cechuje przede wszystkim ciekawość świata i wrażliwość. Zaciekawiony możliwościami poznania nowych rzeczy, wyrusza w podróż po galaktyce, gdzie znajduje wiele interesujących planet, których mieszkańcy go zadziwiają. Wrażliwy na wartości duchowe, niekoniecznie rozumie pobudki takich postaci jak Bankier czy Król, którym wartości materialne i potrzeba władzy przysłoniły to, co w życiu najważniejsze. Mały Książę dzięki swoim cechom charakteru jest w stanie wyruszyć w drogę, która zmienia go jako osobę, dzięki czemu po powrocie na swoją planetę będzie w stanie dojrzale patrzeć na rzeczywistość, w tym także na relację z bliską Różą, która przed wyprawą przytłaczała go swoimi wymaganiami. Kiedy wraca, orientuje się, że Róża nie będąc wyjątkowym kwiatem, była wyjątkową postacią w jego życiu, a ciekawość świata i wrażliwość pomogły mu do tego przekonania dorosnąć.
- Przypowieść o Hiobie – Hiob jest początkowo bogatym, szczęśliwym człowiekiem, żyjącym w dostatku z rodziną. Gdy jednak zostaje poddany próbie przez Boga, na skutek zakładu między Bogiem a Szatanem, traci wszystko – majątek, dzieci, zdrowie. Cierpliwość Hioba objawia się w tym, że nie tylko znosi cierpienia, ale również próbuje je zrozumieć, nie popadając w gniew ani desperację. Choć bywają momenty, gdy odczuwa żal do przyjaciół o niewstawienie się za nim, jego cierpliwość pomaga mu przetrwać próbę, na jaką wystawił go Bóg. Zostaje to nagrodzone przywróceniem zdrowia, majątku i rodziny, a jego relacja z Bogiem staje się silniejsza niż wcześniej.
- „Mistrz i Małgorzata” Michaiła Bułhakowa – Postać Małgorzaty jest uosobieniem odwagi i miłości, które stają się jej siłą napędową w dążeniu do odzyskania Mistrza. W obliczu ogromnych przeciwności losu, zarówno magicznych, jak i realnych, Małgorzata nie poddaje się. Jej niezłomność w obliczu trudności, nawet wtedy, gdy wkracza w nieznany, groźny świat sił nadprzyrodzonych, pozwala jej wytrwać w walce o ukochanego. Odwaga i miłość stają się źródłem jej siły, ale jednocześnie cechy te prowadzą ją do narażenia się na niebezpieczeństwa, których świadomie się podejmuje. Małgorzata ryzykuje wszystko, aby uratować Mistrza, a jej determinacja i gotowość do poświęceń pokazują, że miłość może stać się motywacją do pokonania najtrudniejszych przeszkód. Bułhakow poprzez postać Małgorzaty ukazuje, że odwaga i oddanie w imię miłości mogą przynosić spełnienie, nawet jeśli droga do celu jest pełna niebezpieczeństw.

## Podsumowanie

Suk­ces to na­gro­da lu­dzi nie­prze­cięt­nych. Wy­ma­ga bo­wiem har­tu du­cha, ści­słe­go okre­śle­nia swo­ich dą­żeń i za­rad­no­ści w po­ko­ny­wa­niu prze­szkód na swo­jej dro­dze. Przy­dat­ne są rów­nież zdol­no­ści po­zy­ski­wa­nia so­jusz­ni­ków, po­nie­waż nikt nie wy­gry­wa sa­mot­nie. Nie­mniej zwy­cięz­ca może iść po tru­pach do celu, a wte­dy sta­je się oso­bą po­zba­wio­ną ludz­kich cech. Tak jak za­rad­ność i spryt po­ma­ga­ją osią­gnąć suk­ces, tak bez­względ­ność rów­nież może tego do­ko­nać. Być może to jest wła­śnie osła­wio­ną ceną, jaką pła­ci się za zwy­cię­stwo.

