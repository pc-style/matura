# Sen o Polsce czy sąd nad Polską? Omów zagadnienie na podstawie Wesela Stanisława Wyspiańskiego. W swojej odpowiedzi uwzględnij również wybrany kontekst.

**Autor**: [STANISŁAW WYSPIAŃSKI](https://poezja.org/wz/Stanislaw_Wyspianski/)

Hi­sto­ria Pol­ski ob­fi­tu­je w wy­da­rze­nia tra­gicz­ne i he­ro­icz­ne, prze­ple­cio­ne ze sobą ni­czym nici go­be­li­nu. Wy­czy­tać na nim mo­że­my dzie­je na­sze­go kra­ju, jego wi­zje i ma­rze­nia, któ­re chcia­no w nich urze­czy­wist­nić. Pol­ska, wie­lo­krot­nie zni­ka­jąc z map Eu­ro­py, sta­wa­ła się ma­rze­niem, snem, na któ­re­go re­ali­za­cję cze­ka­no. Za­ra­zem jed­nak wie­lu za­da­wa­ło so­bie py­ta­nie o przy­czy­ny upad­ku oj­czy­zny, do­strze­ga­ło zło cza­ją­ce się w na­tu­rze na­ro­du. Te na­dzie­je i oba­wy sta­rał się od­zwier­cie­dlać ro­dzi­ma li­te­ra­tu­ra. Każdy jej sen o Polsce wydaje się poniekąd podszyty sądem nad jej wadami. Kry­ty­ka była na kar­tach li­te­ra­tu­ry nie­raz ostrzej­sza od na­dziei, cza­sa­mi tę­sk­no­ta wy­wyż­sza­ła się po­nad re­alizm. Za­wsze jed­nak obie to­wa­rzy­szy­ły so­bie na­wza­jem. W po­niż­szej pra­cy zo­sta­ną przy­to­czo­ne trzy dzie­ła li­te­rac­kie, któ­re do­sko­na­le ob­ra­zu­ją tę cie­ka­wą za­leż­ność.

Spis treści



## Sen o Polsce czy sąd nad Polską? – zagadnienie

### Wesele

Dramat Wyspiańskiego jest dziełem o charakterze dramatu symbolicznego. Czy­tel­nik ma więc do czy­nie­nia z rze­czy­wi­sto­ścią (a kon­kret­nie dwie­ma), któ­re na­le­ży od­czy­ty­wać głę­biej, niż tyl­ko ra­cjo­nal­ne wy­pad­ki fa­bu­ły. Wszyst­ko tu­taj zna­czy coś wię­cej, ma ukry­te zna­cze­nie. Choć­by bronowicka chata i zebrani w niej przedstawiciele ludu wiejskiego oraz inteligencji to w rzeczywistości symbol Polski - wspól­ne­go domu, w któ­rym wi­szą jesz­cze sza­ble szla­chec­kie, ale bawi się już po­spo­łu miesz­czuch i chłop. Idąc tym tro­pem, do­cho­dzi­my do wnio­sku, że Wy­spiań­ski opo­wia­da nam hi­sto­rię o Pol­sce i Po­la­kach, a kon­kret­nie zaś ry­su­je du­cho­wy ob­raz na­ro­du. Symbol jest bowiem wdzięcznym narzędziem do oddawania wartości duchowych, trudnych w jednoznacznym odzwierciedleniu. W „We­se­lu” wi­dzi­my po­nie­kąd kry­ty­kę sa­me­go snu o Pol­sce. Wernyhora ob­ja­wia­ją­cy się Go­spo­da­rzo­wi i wzy­wa­ją­cy do czy­nu głos zło­te­go rogu to sym­bo­le ocze­ki­wa­nia na cud. Po­la­cy, za­miast re­al­nie dzia­łać w kie­run­ku wol­no­ści, cze­ka­ją w uśpie­niu sy­gna­łu z nie­bios. Po­dob­nie Wy­spiań­ski we­ry­fi­ku­je chło­po­mań­ską wi­zję in­te­li­gen­cji, pra­gną­cą wi­dzieć we wsi sie­lan­kę i in­fan­ty­li­zu­ją­cą chło­pów. Ele­men­tem ob­na­ża­ją­cym sen o po­jed­na­niu obu sta­nów jest ma­ja­czą­ca w pa­mię­ci Ra­ba­cja ga­li­cyj­ska.

Sąd nad narodem przybiera również formę jednostkowego obnażenia przywar. Każ­da z Osób Dra­ma­tu re­pre­zen­tu­je coś, co zda­niem Wy­spiań­skie­go na­le­ży zmie­nić lub pod­nieść upad­ku. Mamy więc roz­pra­wę z: ro­man­ty­zmem, stu­dze­niem du­cha na­ro­do­we­go, war­chol­stwem, nie­roz­wią­za­ny­mi za­dra­mi sta­no­wy­mi i po­rzu­ce­niem dumy na­ro­do­wej. Osob­nym zja­wi­skiem jest tu­taj Chochoł, a to ze wzglę­du na nie­jed­no­znacz­ność tej po­sta­ci. Wie­cheć sło­my kry­ją­cy krzak róży przed zimą jest bo­wiem symbolem nadziei, a zarazem odnosi się do stagnacji i marazmu. Po­przez ten po­dwój­ny sym­bo­lizm Wy­spiań­ski ostrze­ga Po­la­ków, że za­cho­waw­cze uni­ka­nie dzia­łań pa­trio­tycz­nych pa­ra­dok­sal­nie może zabić żywotny charakter narodu. Chocholi taniec to bo­wiem ruch, jed­nak od­twór­czy i w swo­jej na­tu­rze mar­twy. Dzię­ki nie­mu co praw­da prze­trwa, jed­nak jako skan­sen.

Dra­mat Wy­spiań­skie­go mo­że­my więc w świe­tle ni­niej­szej pra­cy na­zwać są­dem nad Pol­ską, któ­re­mu to­wa­rzy­szy odro­bi­na snu o niej. Przed zbyt dłu­gim śnie­niem au­tor jed­nak ostrze­ga, wi­dząc w nim som­nam­bu­licz­ny ma­razm, nie zaś praw­dzi­we ży­cie na­ro­du.



### Pan Tadeusz

Od­wrot­ne pro­por­cje do­strzec mo­że­my w „Panu Tadeuszu” Adama Mickiewicza. Hi­sto­ria spo­ru mię­dzy Ho­resz­ka­mi i So­pli­ca­mi, za­koń­czo­na ostat­nim za­jaz­dem na Li­twie i wspól­ną wal­ką z car­ski­mi je­gra­mi jest w isto­cie mi­tem na­ro­do­wym. Sam au­tor wspo­mi­na o ta­kim celu, jako swo­jej prze­wod­niej my­śli. Mickiewicz pragnął, by epopeja zawędrowała „pod strzechy”, a tym samym budziła świadomość narodową. Zda­wał on so­bie bo­wiem spra­wę z mocy, jaką ma li­te­ra­tu­ra w bu­do­wa­niu po­czu­cia przy­na­leż­no­ści w lu­dzie. Dla czu­ją­cych się Po­la­ka­mi sen, ja­kim jest So­pli­co­wo miał, zaś słu­żyć w cha­rak­te­rze po­krze­pie­nia ser­ca. Nie mogąc odnaleźć Polski na mapie, mogli do niej zawsze wrócić w swoich marzeniach. Dla­te­go świat przed­sta­wio­ny w „Panu Ta­de­uszu” ma rys ar­ka­dyj­ski, a przy tym kra­iny lat dzie­cin­nych.

Au­tor nie omiesz­kał przy tym jed­nak wy­tknąć pew­nych negatywnych cech narodowych. W Klucz­ni­ku moż­na do­strzec ob­raz Sar­ma­ty sta­wia­ją­ce­go swo­je spra­wy po­nad in­te­re­sem ogó­łu, czło­wie­ka kłó­tli­we­go i sko­re­go do ła­ma­nia pra­wa. Jacek Soplica to z ko­lei war­choł. Naj­gor­szy z nich wy­da­je się jed­nak Ma­jor Płut - zru­sy­fi­ko­wa­ny Po­lak o tchórz­li­wym cha­rak­te­rze, któ­rym po­gar­dzał na­wet ka­pi­tan Ry­kow. Sen o Pol­sce ma tu więc cha­rak­ter na­ro­do­wo­twór­czy, ale nie omi­ja kry­ty­ki przy­war na­ro­do­wych.

## Inne konteksty literackie

- „Kordian” Juliusza Słowackiego – Do tematu „snu o Polsce” pasuje odpowiedź Słowackiego na „Dziady cz. III”. W swoim dziele poeta stara się oddać ducha winkelriedyzmu, czyli filozofii narodowej, wedle której jego ojczyzna przedstawiona jest nie jako ofiara, która choć walczy, to musi upaść, aby później się odrodzić. Tytułowy bohater marzy, aby Polska aktywnie walczyła o niepodległość, do czego namawia swoich druhów. Zostaje jednak zignorowany i sam chce stawić czoła carowi, co kończy się niepowodzeniem, gdyż Kordian zostaje złapany przez straż tuż przed zorganizowaną przez siebie akcją. Przez dzieło przemawia przede wszystkim wiara w ducha narodowowyzwoleńczego, w wyjątkową rolę Polski w walce z zaborcą i przekonanie o przyszłości, w której wyrwie się ona z okowów. Dramat stoi więc pomiędzy podejściem Wyspiańskiego i Mickiewicza. To sen, ale o poszukiwaniu Polski. Sąd, będący zarazem poszukiwaniem wyjścia z dostrzeżonego problemu.
- „Dziady cz. III” Adama Mickiewicza – Szczególnie fragment pt. „Wielka Improwizacja” ukazując Konrada próbującego nawiązać kontakt z Bogiem, wydaje się istotny w kontekście szukania winnych sytuacji zaborów. Początkowo Konrad opowiada o sobie i prosi Stwórcę o nadanie mu szczególnej funkcji poprowadzenia rzeszy ludzkich do walki przeciwko wrogom. Im dłużej ten milczy, tym wygłaszający monolog staje się coraz bardziej niecierpliwy i rozgoryczony, a jednocześnie zdeterminowany do zmuszenia Boga do odpowiedzi. Ostatecznie oskarża go o obojętność wobec ludzkiej krzywdy i cierpienia, dlatego wydźwięk utworu zdaje się krytyczny wobec sytuacji kraju.
- „Moja piosnka [II]” Cypriana Kamila Norwida – Utwór wyraża tęsknotę za krajem poety, który musiał wyemigrować do Paryża pod groźbą zsyłki. W podniosłych słowach, idealizujących krainę dzieciństwa i dorastania, wspomina Polskę jako miejsce, „gdzie kruszynę chleba podnoszą z ziemi/przez uszanowanie/ dla darów nieba”. Wspomnienia są pozytywne, opisywane z perspektywy nostalgii i kontrastu do trudnych warunków na zachodzie, co wnioskujemy, wiedząc, że Norwid zmarł w skrajnej biedzie. Jest to „sen” o tyle, że idealizacja nigdy nie jest adekwatna do rzeczywistości.

## Podsumowanie

Jak więc wi­dać, sen o Pol­sce czę­sto ma w so­bie ele­ment jej kry­ty­ki. Wy­ni­ka to z głę­bo­kie­go za­tro­ska­nia Po­la­ków o swo­ją oj­czy­znę oraz brak wy­cią­ga­nia na­ucz­ki z hi­sto­rii. Chce­my bo­wiem, by jako idea prze­trwa­ła, sko­ro cią­gle jest za­gro­żo­na w re­al­nej po­sta­ci. Idee jed­nak, cho­ciaż po­bu­dza­ją ser­ca, mu­szą być cią­gle pod­da­wa­ne kry­ty­ce. Dla­te­go też sen o Pol­sce to za­ra­zem sąd nad Pol­ską.

