# Motyw winy i kary. Omów zagadnienie na podstawie Zbrodni i kary Fiodora Dostojewskiego. W swojej odpowiedzi uwzględnij również wybrany kontekst.

**Autor**: [FIODOR DOSTOJEWSKI](https://poezja.org/wz/Fiodor_Dostojewski/)

Mo­ral­ność to je­den z wy­róż­ni­ków czło­wie­czeń­stwa. Tyl­ko nasz ga­tu­nek bie­rze pod uwa­gę tę wyż­szą ideę, zdol­ność skon­cep­tu­ali­zo­wa­nia do­bra i zła. Mo­ral­ność nie­odzow­nie wią­że się z usta­le­niem róż­ni­cy mię­dzy czy­na­mi god­ny­mi po­chwa­ły oraz po­stęp­ka­mi wy­ma­ga­ją­cy­mi kary. Tym sa­mym z mo­ral­no­ści wy­pro­wa­dzić moż­na spra­wie­dli­wość, któ­rej pod­sta­wo­wą za­sa­dą bę­dzie kara za po­peł­nio­ną winę. W li­te­ra­tu­rze mo­tyw ten prze­ja­wia się bar­dzo czę­sto i pod­le­ga cią­głe­mu roz­wa­ża­niu. Aby prze­ana­li­zo­wać ten pro­blem, na­le­ży się­gnąć ku zróż­ni­co­wa­nym przy­kła­dem z li­te­ra­tu­ry, któ­re będą bra­ły pod uwa­gę za­rów­no zmie­nia­ją­cy się kon­tekst hi­sto­rycz­ny jak rów­nież cy­wi­li­za­cyj­ny.

Spis treści



## Motyw winy i kary – zagadnienie

### Mit o Syzyfie

Sta­ro­żyt­ni wią­za­li duet winy i kary z po­rząd­kiem ko­smicz­nym. Wie­rzy­li, że na stra­ży spra­wie­dli­wo­ści stoi bó­stwo i to jego nie­pod­wa­żal­ny au­to­ry­tet wy­zna­cza gra­ni­ce spra­wie­dli­wo­ści. Cho­ciaż bo­go­wie róż­nie in­ter­pre­to­wa­li tę ideę i wie­lo­krot­nie mo­gli­by­śmy do­pa­trzeć się ich nie­kon­se­kwen­cji, je­den mo­tyw po­zo­sta­je po­dob­ny - wina od­po­wia­da ka­rze. Moż­na to do­strzec na przy­kła­dzie Sy­zy­fa, któ­ry sta­no­wi rów­nież do­sko­na­ły ar­gu­ment za stwier­dze­niem, iż nie moż­na uciec od od­po­wie­dzial­no­ści za swo­je czy­ny.

Syzyf wkradł się w ła­ski bo­gów olim­pij­skich. Po­padł on w tak wiel­ką za­ży­łość z nie­śmier­tel­ny­mi, iż zapraszali go oni na swoje uczty. Tam podkradał ambrozję i zanosił ją na Ziemię, jed­nak olim­pij­czy­cy przy­my­ka­li na to oczy. Do­pie­ro za zdradę pewnej tajemnicy Zeusa postanowili ukarać go śmiercią. Sy­zy­fo­wi uda­ło się jed­nak uwię­zić boż­ka śmier­ci, Ta­na­to­sa. Kie­dy go uwol­nio­no, Sy­zyf prze­ko­nał żonę do za­nie­cha­nia czyn­no­ści po­grze­bo­wych. Wy­ko­rzy­stał to po­tem do prze­ko­na­nia Ha­de­sa, by pu­ścił go na Zie­mię w celu do­peł­nie­nia ry­tu­ału. Tam spryt­nie ukrył się przed bo­skim wzro­kiem. Osta­tecz­nie jed­nak po­now­nie go schwy­ta­no i skazano na męki bezsensownej pracy. Od­tąd miał toczyć kulę na szczyt góry, a przy samym wierzchołku staczała się ona powrotem na dół. Winą Sy­zy­fa było prze­kro­cze­nie bo­skiej mia­ry i na­ra­że­nie się przez to si­łom ko­smicz­nym. Tym sa­mym mo­że­my wnio­sko­wać, że sta­ro­żyt­ni ro­zu­mie­li to za­gad­nie­nie na płasz­czyź­nie mi­stycz­nej - bogowie ustalają, co jest godne pochwały, a co ukarania. Za­ra­zem spo­sób uka­ra­nia Sy­zy­fa wska­zu­je na bar­dzo sta­ry mo­tyw to­wa­rzy­szą­cy spra­wie­dli­wo­ści - wina i kara po­win­ny być współmierne.



Bo­ha­ter mitu wie­lo­krot­nie ucie­kał bo­gom, osta­tecz­nie jed­nak wpadł w ich ręce. Jego sta­ra­nia oka­zy­wa­ły się więc bezowocne. Dla­te­go też wy­zna­czo­no mu karę w po­sta­ci to­cze­nia pod górę gła­zu, któ­ry ko­niec koń­ców wy­śli­zgu­je mu się i wra­ca do po­cząt­ku wę­drów­ki. Mit uka­zu­je rów­nież, że ucieczka przed opatrznością od odpowiedzialności za swoje czyny jest wyrazem buntu. Kara jest więc ni­czym in­nym jak kon­se­kwen­cją winy - ta jest zaś pra­wem ko­smicz­nym i nie da się jej unik­nąć.

### Zbrodnia i kara

Fio­dor Do­sto­jew­ski z ko­lei przed­sta­wił pro­blem nie­ro­ze­rwal­no­ści winy i kary z punk­tu wi­dze­nia chrze­ści­jań­skie­go. Jego „Zbrod­nia i kara” łą­czy to rów­nież z głę­bo­ki­mi prze­my­śle­nia­mi na te­mat po­bu­dek do czy­nie­nia przez czło­wie­ka zła. Rodion Raskolnikow był mło­dym stu­den­tem, któ­re­go problemy finansowe doprowadziły do alienacji społecznej i czegoś, co można by określić jako postępujące problemy psychiczne. Za­czął przy tym for­mu­ło­wać fi­lo­zo­fię, w myśl któ­rej wybitne jednostki nie muszą podlegać prawom moralnym otaczającej ich społeczności. Ich ce­lem jest bo­wiem kre­acja rze­czy­wi­sto­ści. Po­trze­bu­jąc pie­nię­dzy na ży­cie, Ro­dion decyduje się zabić lichwiarkę oraz jej siostrę. Pra­gnie rów­nież spraw­dzić, czy w myśl swo­jej fi­lo­zo­fii na­le­ży do gro­na jed­no­stek wy­bit­nych. Wy­da­je się to jed­nak tyl­ko dopisaniem idei do zwyczajnego mordu na tle rabunkowym. Cho­ciaż uczy­nek męż­czy­zny może ucho­dzić za do­ko­na­ny w spo­sób nie­zau­wa­żo­ny, nie ma zbrod­ni ide­al­nej. Zbrod­nia oka­zu­je się bo­wiem cię­ża­rem nisz­czą­cym Ro­dio­na od środ­ka, wpły­wa­ją­cym na od­czu­wa­nie przez nie­go wy­rzu­tów su­mie­nia. Zło, którego się dopuścił, ma na niego wpływ, rujnując zdrowie fizyczne i psychiczne. Wy­ba­wie­nie nie­sie mu mło­da pro­sty­tut­ka Sonia. Dziew­czy­na zmu­szo­na jest ze wzglę­dów fi­nan­so­wych do pro­sty­tu­owa­nia się, mimo to pozostaje dobra i bardzo wrażliwa. Wszyst­ko za­wdzię­cza głę­bo­kiej wie­rze chrze­ści­jań­skiej. Przekonuje Rodiona, że popełniony przez niego czyn był złem i musi za niego odpowiedzieć. Po na­mo­wach dziew­czy­ny bo­ha­ter zgła­sza się na po­li­cję, a na­stęp­nie ze­sła­ny na Sy­bir, do­kąd So­nia po­dą­ża wraz z nim.



Do­sto­jew­ski, po­dob­nie jak Sy­zyf, wi­dzi winę i karę w cha­rak­te­rze trans­cen­den­tal­nym. Zbrod­nia jest rów­no­znacz­na z grze­chem, za któ­ry czło­wiek musi od­po­wie­dzieć. Po raz ko­lej­ny więc tan­dem ten od­zwier­cie­dla za­sa­dę nie­unik­nio­no­ści kon­se­kwen­cji czy­nu. Au­tor roz­sze­rza to jed­nak, wi­dząc zło jako siłę niszczącą nie tylko ofiarę, ale również zbrodniarza. Tym sa­mym kara ma za za­da­nie nie tyl­ko przy­wró­cić spra­wie­dli­wość. Jej rów­nie waż­nym ce­lem jest ule­cze­nie win­ne­go, da­nie mu oka­zji do zmia­ny po­stę­po­wa­nia.

## Inne konteksty literackie

- „Chłopi” Władysława Stanisława Reymonta – Lipiecka gromada rządzi się prawami natury oraz starożytnego obyczaju, związanego z religią i zwyczajami przodków. Osobą łamiącą społeczny konwenans jest Jagna - nosząca znamiona femme fatale młoda chłopka. Swoim zachowaniem grozi rozpadowi grupy, ponieważ podważa kierujące nią zasady. Dlatego też ukaranie Jagny staje się nie tyle kwestią moralną, ile społeczną. Odstępca musi zostać wyrzucony poza obręb gromady, ponieważ tylko tak można zapewnić jej integralność. Oderwana od koncepcji dobra i zła wina oraz kara staje się elementem utrzymania całości grupy. Kto działa na jej niekorzyść, musi ponieść konsekwencje dla dobra wszystkich.
- „Balladyna” Juliusza Słowackiego – Tytułowa bohaterka dramatu popełnia pierwszą zbrodnię z niskich pobudek – zazdrości o siostrę, Alinę, która w uczciwy sposób wygrywa konkurs na zebranie malin, mając stać się żoną Kirkora. Zamiast zaakceptować przegraną, Balladyna decyduje się na morderstwo, które jest wynikiem jej ambicji i chciwości. Ze względu na to, że nic w świecie nie powinno zaburzać boskiej harmonii, oszalała z żądzy władzy antagonistka utworu zostaje rażona piorunem, co ma sugerować odbiorcy odebranie przez nią sprawiedliwej kary, równomiernej do winy odebrania drugiemu człowiekowi życia.
- „Jądro ciemności” Josepha Conrada – Płynący wzdłuż afrykańskiej rzeki za Kurtzem, Marlow jest częścią systemu opartego na kolonizacji i wyzysku mniej uświadomionych grup społecznych. Zafascynowany człowiekiem, którego ma spotkać w dżungli, najpierw poznaje go po relacjach i pismach, dzięki którym zdobył poważanie w europejskim świecie. Gdy spotyka Kurtza na żywo, ten wydaje się moralnym wrakiem, którego strawiła własna wina - okrucieństwo w imię bogactwa materialnego.
- Biblijna przypowieść o Hiobie – Hiob był człowiekiem doświadczonym przez zakład między Bogiem a Szatanem. Moce nadprzyrodzone zawarły układ, w którym mężczyznę miały dotknąć wszelkie możliwe nieszczęścia - śmierć dzieci, choroba, utrata statusu społecznego, a on miał oddać się w ręce Boga bez zwątpienia w jego słuszność postępowania. Mimo iż Szatanowi zdawało się, że Hiob miłuje Stworzyciela tylko w czasie dobrobytu, ten przetrwał próbę i w konwencji otrzymał z powrotem zabrane mu dostatnie życie. Jednak w międzyczasie, wyszydzany przez znajomych i inne osoby, które powinny były raczej ulitować się nad trędowatym żebrakiem, często zadawał sobie pytanie o sensowność boskiego planu. Jego wina była jednak żadna, co próbował wytłumaczyć przyjaciołom, a co okazało się dopiero na koniec, gdy Bóg oddał mu jego dawne życie.

## Podsumowanie

Karę mo­że­my więc okre­ślić mia­nem kon­se­kwen­cji winy. Tym sa­mym ich po­łą­cze­nie po­zo­sta­je nie­ro­ze­rwal­ne, a wręcz sta­no­wią­ce pod­wa­li­nę rze­czy­wi­sto­ści. Sta­no­wi przy tym po­rzą­dek, na któ­rym moż­na bu­do­wać idee mo­ral­no­ści czy spra­wie­dli­wo­ści. Te z ko­lei wy­zna­cza­ją gra­ni­ce spo­łecz­no­ści. Osta­tecz­nie zaś wina i kara jako kon­cep­cje prze­kra­cza­ją war­to­ści ma­te­rial­ne, się­ga­jąc trans­cen­dent­ne­go do­bra i zła. Wina sta­je się wte­dy za­dość­uczy­nie­niem kary, a przez to daje moż­li­wość na­wró­ce­nia zło­czyń­cy.

