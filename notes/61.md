# No­wo­mo­wa jako spo­sób na ogra­ni­cze­nie wol­no­ści czło­wie­ka. Omów za­gad­nie­nie na pod­sta­wie po­wie­ści Rok 1984 Geo­r­ge­’a Or­wel­la. W swo­jej od­po­wie­dzi uwzględ­nij rów­nież wy­bra­ny kon­tekst.

**Autor**: [GEORGE ORWELL](https://poezja.org/wz/George_Orwell/)

No­wo­mo­wa jest dzi­siaj po­wszech­nie sto­so­wa­nym okre­śle­niem, któ­re wy­da­je się nie­co tra­cić na zna­cze­niu. Po­cho­dzi ono z po­wie­ści Geo­r­ge­’a Or­wel­la „Rok 1984”, w któ­rej sta­no­wi­ło ono je­den z ele­men­tów re­pre­sjo­no­wa­nia jed­nost­ki. Obec­nie, co strasz­ne i fa­scy­nu­ją­ce za­ra­zem, ist­nie­je jako na­zwa zja­wi­ska ję­zy­ko­we­go. Zwią­za­ne jest bar­dzo moc­no z po­li­ty­ką, szcze­gól­nie to­ta­li­tar­ny­mi re­żi­ma­mi. Obec­nie ozna­cza rów­nież czę­sto zwro­ty wy­ko­rzy­sty­wa­ne na rzecz po­praw­no­ści po­li­tycz­nej bądź wszel­kich ide­olo­gii. Cho­ciaż w rze­czy­wi­sto­ści nie wy­da­je się dia­bo­licz­na, a czę­sto na­wet ra­czej śmiesz­na, peł­ni ona taką samą rolę jak u swe­go za­ra­nia. To for­ma ogra­ni­cze­nia wol­no­ści czło­wie­ka po­przez wpły­wa­nie na jego per­cep­cję rze­czy­wi­sto­ści, prze­bu­do­wy­wa­nie me­cha­ni­zmów my­ślo­wych. Każ­dą tezę trze­ba jed­nak udo­wod­nić.

Spis treści



## No­wo­mo­wa jako spo­sób na ogra­ni­cze­nie wol­no­ści czło­wie­ka – zagadnienie

### Rok 1984

Na po­cząt­ku na­le­ży okre­ślić do­kład­nie, co Or­well ro­zu­miał przez nowomowę. W po­wie­ści „Rok 1984” sta­no­wi­ła ona sztucz­ny ję­zyk uży­wa­ny na te­re­nie Oce­anii, któ­ry do­ce­lo­wo miał za­stą­pić an­giel­ski. Wy­ni­ka­ło to z celu, ja­kim dla Par­tii była eli­mi­na­cja moż­li­wo­ści po­peł­nie­nia myślozbrodni. Ję­zyk ma więc wła­ści­wo­ści, któ­re chcia­no wy­ko­rzy­stać do jego osią­gnię­cia. Po pierw­sze opi­su­je rze­czy­wi­stość, po dru­gie zaś kreu­je spo­sób jej po­strze­ga­nia. No­wo­mo­wa mia­ła być po­zba­wio­na słów moż­li­wych do uży­cia w celu wy­ra­że­nia ne­ga­tyw­nych cech re­żi­mu, za­ra­zem jed­nak po­zwa­lać opi­sy­wać świat je­dy­nie w spo­sób pra­wo­wier­ny. Zmieniano więc znaczenie słów, inne wykreślano, bądź tworzono nowe. W do­ce­lo­wej for­mie no­wo­mo­wa mia­ła przy­brać kształt dźwię­ków po­dob­nych kwa­ka­niu, wy­do­by­wa­ją­cych się z gar­dła w spo­sób po­zba­wio­ny głęb­szej re­flek­sji. Dzię­ki temu na­dal słu­ży­ła­by do ko­mu­ni­ka­cji, nie moż­na by­ło­by jed­nak wy­ko­rzy­stać jej w celu my­ślo­zbrod­ni.

W rze­czy­wi­sto­ści no­wo­mo­wa sta­no­wi­ła narzędzie do przeprogramowania mieszkańców i zawężania ich horyzontów do jedynie słusznej wykładni Partii. Wol­ność z ko­lei, je­że­li brać pod uwa­gę naj­prost­szą de­fi­ni­cję, po­le­ga na dokonywaniu wyboru. Par­tia przy po­mo­cy no­wo­mo­wy nie tyle usu­wa­ła tę moż­li­wość, co ni­we­lo­wa­ła samą kon­cep­cję sa­mo­dziel­ne­go sta­no­wie­nia. Lu­dzie mie­li bo­wiem osta­tecz­nie nie móc nawet artykułować myśli, która byłaby sprzeczna z „prawdą” angsocu. Nie mo­gąc zaś cze­goś opi­sać, nie wie­dzie­li­by, czym to jest. Wol­ność prze­sta­je ist­nieć, po­nie­waż nikt nie ma o niej po­ję­cia.



### Zapluty karzeł reakcji – plakat

Rze­czy­wi­stość zna­na z au­top­sji jesz­cze kil­ku po­ko­le­niom wstecz rów­nież po­sia­da­ła swo­ją no­wo­mo­wę. Do dzi­siaj śmie­je się z niej wie­lu pa­mię­ta­ją­cych re­al­ny so­cja­lizm, bywa pa­ro­dio­wa­na przez ko­mi­ków. Sta­no­wi­ła jed­nak narzędzie represji rów­nie dia­bo­licz­ne, co sztucz­ny ję­zyk Oce­anii. Naj­ła­twiej do­strzec to na przy­kła­dzie pro­pa­gan­dy, a więc pla­ka­tu. Słyn­ny „Zapluty karzeł reakcji” Włodzimierza Zakrzewskiego przed­sta­wia wiel­kie­go żoł­nie­rza AL i ma­łe­go, za­plu­te­go czło­wiecz­ka z za­wiesz­ką „AK” na szyi. Dla wy­do­by­cia spe­cy­fi­ki PRL-owskiej no­wo­mo­wy naj­waż­niej­szy jest jed­nak na­pis wień­czą­cy pla­kat. Słu­ży on ob­ra­zo­we­mu przed­sta­wie­niu prze­ciw­ni­ka, w tym wy­pad­ku AK, jako ko­goś z grun­tu ża­ło­sne­go i sła­be­go. Przy­bie­ra to for­mę sloganu, co czę­ste dla tego ję­zy­ka, ale rów­nież zmie­nia zna­cze­nie sta­rych słów. Cho­dzi mia­no­wi­cie o „reakcję”. Zwy­kle okre­śla dzia­ła­nie wy­wo­ła­ne ja­kąś ak­cją. W tym kon­tek­ście po­sia­da ewi­dent­nie pe­jo­ra­tyw­ny wy­dźwięk, okre­śla­jąc wszel­kie or­ga­ni­za­cje dzia­ła­ją­ce prze­ciw PRL. Tak więc ist­nie­ją po­do­bień­stwa w bu­do­wie, czy jed­nak po­wo­du­je on ukró­ce­nie wol­no­ści czło­wie­ka? Ewi­dent­nie zakłamuje rzeczywistość, a przynajmniej przedstawia jej propagandową wersję.  Okre­śle­nie prze­ciw­ni­ka mia­nem „re­ak­cji” ozna­cza bo­wiem że PRL jest stro­ną ak­tyw­ną. Dzia­ła­nie jest zaś dla więk­szo­ści lu­dzi pozytywne. Tak więc my­ślo­wo two­rzy się tu­taj roz­dź­więk akcja-reakcja, dobro-zło. Prze­ciw­nik jest kre­owa­ny jako zły, bez ob­ra­ża­nia, na po­zio­mie znie­kształ­ce­nia sa­me­go spo­so­bu od­bio­ru rze­czy­wi­sto­ści. Propaganda nowomowy odbierała więc ludziom możliwość zaprzeczenia jej prawdziwości przez przedstawienie bardzo mętne, wieloznaczne. Czy­ni­ła ich więc nie­wol­ni­ka­mi „je­dy­ne­go słusz­ne­go” po­glą­du.

## Inne konteksty literackie

- „Folwark zwierzęcy” George’a Orwella – Powieść ukazuje zoptymalizowany system, w którym wszystko ma działać zgodnie z zarządzeniami świń dochodzących do władzy po obaleniu ludzi. Jednym ze sposobów sprawnego zawiadywania obywatelami nowego państwa, jest kłamstwo, jakiego wielokrotnie dopuszcza się Squealer, aby zmylić ewentualnych rewolucyjnie nastawionych obywateli. Jest to typowa nowomowa, czyli taki sposób prowadzenia publicznej narracji, aby kształtować komunikację międzyludzką w określonych przez politykę ramach.
- „Nowy wspaniały świat” Aldousa Huxleya – W przedstawieniu dystopijnego systemu najważniejsza staje się przyjemność, która odwraca uwagę człowieka od wyższych wartości. Choć nie pojawia się tu wprost wątek nowomowy, ograniczanie wolności słowa jest powszechnym zjawiskiem, będącym narzędziem śmiało wykorzystywanym przez aparat władzy. Jedyny John z rezerwatu, wychowany w tradycyjnym porządku, wyraża swoje zdanie w sposób niezatruty propagandą polityczną. Jego słownictwo jest jednym z powodów, dla których nie jest w stanie dopasować się do społeczeństwa zgodnego wobec rządu.
- „Władca much” Williama Goldinga – Powieść opisuje upadek moralny grupki chłopców, rozbitych pewnego dnia na bezludnej wyspie. Tworzą oni specyficzny rodzaj grupy, mikro cywilizacji, która początkowo stara się zachowywać struktury znane z przeszłości, sprzed wypadku. Symbolem społeczności jest koncha, muszla znaleziona przez jednego z chłopców chcących kierować się logiką i człowieczeństwem. Druga grupa coraz bardziej dziczeje i chociaż w dziele nie pojawia się nowomowa polityczna, znamienne jest słownictwo chłopców odnoszące się do poszczególnych aspektów codzienności rozbitków. Przede wszystkim w języku wyraża się ich stosunek do polowania, które stanowi powrót do prymitywnych odruchów zwierząt. Racjonalne tłumaczenie przywódcy chłopców nie daje pełnych rezultatów, kończy się chaosem i serią tragicznych zdarzeń, takich jak zrzucenie jednego z nich z klifu.

## Podsumowanie

Czło­wiek jest nie­wol­ni­kiem do­pie­ro wte­dy, kie­dy sam o tym za­de­cy­du­je. Moż­na bo­wiem spę­tać cia­ło, ale my­śli do nie­daw­na po­zo­sta­wa­ły od tego wol­ne. Ra­zem z nimi wy­zwo­lo­ny był też duch, któ­ry gó­ru­je nad cia­łem i umy­słem. Nie­ste­ty, no­wo­cze­sne me­to­dy per­swa­zji po­wo­li wdzie­ra­ją się rów­nież na tę płasz­czy­znę. Or­well nie był pierw­szym po­my­sło­daw­cą ta­kie­go wy­ko­rzy­sta­nia ję­zy­ka, on zwy­czaj­nie za­uwa­żył pew­ne nie­po­ko­ją­ce symp­to­my. Pro­blem no­wo­mo­wy nie znik­nął bo­wiem, a roz­wi­nął się, groź­nie ewo­lu­ował. Czym­że bo­wiem jest po­praw­ność po­li­tycz­na, za­my­ka­ją­ca usta lu­dzi i po­wo­du­ją­ca za­nik de­ba­ty pu­blicz­nej? Wolność słowa jest wolnością człowieka. Nie ma zaś więk­szej nie­wo­li słów niż prze­ku­cie ca­łe­go ję­zy­ka w łań­cuch opla­ta­ją­cy umysł i du­cha.

