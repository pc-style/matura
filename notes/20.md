# Losy młodzieży polskiej pod zaborami. Omów zagadnienie na podstawie Dziadów części III Adama Mickiewicza. W swojej odpowiedzi uwzględnij również wybrany kontekst.

**Autor**: [ADAM MICKIEWICZ](https://poezja.org/wz/Adam_Mickiewicz/)

Spis treści



## Losy młodzieży polskiej pod zaborami – zagadnienie

### Dziady cz. III

Na wstę­pie na­le­ży za­zna­czyć fakt, że Adam Mickiewicz oparł wy­da­rze­nia z trze­ciej czę­ści swo­je­go dra­ma­tu na­ro­do­we­go na prawdziwej historii. Prze­śla­do­wa­nia mło­dzie­ży wi­leń­skiej przez Nowosilcowa są od­zwier­cie­dle­niem procesów wy­to­czo­nych człon­kom sto­wa­rzy­szeń Filaretów i Filomatów, któ­rzy mie­li rze­ko­mo spi­sko­wać prze­ciw­ko wła­dzy cara. W rze­czy­wi­sto­ści cho­dzi­ło jed­nak o wy­ka­za­nie przed mo­skiew­skim au­to­kra­tą spraw­no­ści, cze­go ofia­rą pa­dła na­sta­wio­na propolsko mło­dzież. Mic­kie­wicz znał do­brze te wy­da­rze­nia, po­nie­waż sam należał do Filomatów.

W dra­ma­cie prze­śla­do­wa­nia od­no­szą się nie tyl­ko do stu­den­tów, ale rów­nież do dzie­ci za­miesz­ku­ją­cych Litwę. Wła­dza trak­tu­je mło­dzież w spo­sób okrut­ny, sto­su­jąc aresztowania, więzienie bez sądu i masowe wywózki na Sybir. Tą po­twor­ność do­sko­na­le opi­su­je Scena I dra­ma­tu, gdzie zgro­ma­dze­ni w celi Konrada więź­nio­wie oma­wia­ją wy­da­rze­nia z mia­sta. Jan Sobolewski opo­wia­da o wy­wóz­ce naj­młod­szych, któ­rej był świad­kiem. Wrzu­ca­no wte­dy do ki­bi­tek dzie­ci, z któ­rych jed­no nie mo­gło wręcz ucią­gnąć wię­żą­ce­go je łań­cu­cha. Po­śród więź­niów ro­dzi się myśl, że carat pragnie wygubić Polaków po­przez znisz­cze­nie naj­młod­szej czę­ści na­ro­du. W kon­tek­ście prze­śla­do­wa­nia waż­na jest rów­nież hi­sto­ria Rolisona - mło­dzień­ca wię­zio­ne­go i zmu­szo­ne­go na­stęp­nie do próby samobójczej.

Prze­my­śle­nia współ­więź­niów Kon­ra­da zda­ją się słusz­ne, szcze­gól­nie je­że­li prze­ana­li­zu­je­my scenę Salonu Warszawskiego. Zgro­ma­dze­ni tam Po­la­cy dzie­lą się wy­raź­nie na dwie gru­py. Pierw­szą jest elita narodu, w skład któ­rej wcho­dzi ary­sto­kra­cja i po­czyt­ni in­te­lek­tu­ali­ści. Są oni wy­raź­ny­mi konformistami, a przy tym ludź­mi po­zba­wio­ny­mi zmysłu narodowego. Za­pa­trze­ni w tren­dy eu­ro­pej­skie, je­dy­nie sie­bie i swo­je in­te­re­sy uwa­ża­ją za „Pol­skę”. Są więc obo­jęt­ni na po­wol­ne nisz­cze­nie pol­sko­ści przez za­bor­cę. Z dru­giej stro­ny gro­ma­dzi się młodzież, pa­trio­tycz­nie na­sta­wio­na, żywo zwią­za­na ze spra­wa­mi oj­czy­zny. Wie­lu spo­śród mło­dzień­ców pała wręcz szaleńczą żądzą zemsty na No­wo­sil­co­wie i każ­dym jego współ­pra­cow­ni­ku. Sta­no­wią oni lawę, o któ­rej wspo­mi­na Wysocki.

Tak więc pró­ba znisz­cze­nia mło­dzie­ży przez za­bor­cę jest w rze­czy­wi­sto­ści pró­bą zduszenia ruchu narodowego. Naj­młod­sze po­ko­le­nie sta­no­wi bo­wiem aktywny nośnik polskości - za­lą­żek przy­szłej Rzecz­po­spo­li­tej. Wraz z jego spa­cy­fi­ko­wa­niem umar­ła­by sama idea pol­sko­ści. Temu wła­śnie słu­ży­ły wszel­kie prze­śla­do­wa­nia i wy­wóz­ki.

Ro­sja­nie po­tra­fi­li jed­nak dzia­łać znacz­nie perfidię. Za­bór ro­syj­ski był, o czym nie­wie­lu pa­mię­ta, najbogatszą częścią Imperium. Po­la­cy byli więc ca­ro­wi po­trzeb­ni, prze­szka­dza­ła mu je­dy­nie koncepcja ich narodowej odrębności. Dla­te­go wła­śnie sta­ra­no się wy­ru­go­wać to po­czu­cie po­przez rusyfikację młodzieży. Szko­ły sta­ły się przez to narzędziem w rękach zaborcy, nie mniej groź­nym od kańczuga i kibitki. Kie­dy te gnę­bi­ły cia­ło mło­dych lu­dzi, rusyfikacja pra­gnę­ła okraść ich z pol­skie­go du­cha.

### Syzyfowe prace

Spo­so­by, ja­kie przy­jął za­bor­ca, opi­sał w „Syzyfowych pracach” Stefan Żeromski. Oprócz ogra­ni­cza­nia stycz­no­ści mło­dych lu­dzi z ich ro­dzi­mą kul­tu­rą i obrzy­dza­niu jej po­przez jaw­ne kłam­stwa na te­mat hi­sto­rii, Ro­sja­nie sto­so­wa­li rów­nież róż­ne zachęty. Marcin Borowicz daje się po­cząt­ko­wo rusyfikować wła­śnie ze wzglę­du na pły­ną­ce z tego korzyści. Nie­za­leż­nie od spo­so­bu, wy­na­ra­da­wia­nie skut­ko­wa­ło obrzydzeniem młodzieży ojczyźnie i po­wol­nym wcho­dze­niem w or­bi­tę kul­tu­ry mo­skiew­skiej. To zaś da­wa­ło wła­dzy pew­ność, że ko­lej­ne po­ko­le­nia Po­la­ków nie będą my­śleć o żad­nych powstaniach ani tajnych stowarzyszeniach. Zru­sy­fi­ko­wa­ne dzie­ci sta­ną się w przy­szło­ści pokornymi poddanymi cara.

Pro­blem po­le­gał na tym, że była to praca syzyfowa. Wy­star­czył bo­wiem je­den niepokorny młodzieniec, by zni­we­czyć lata per­fid­nej ro­bo­ty za­bor­cy. Bernard Zygier swo­ją re­cy­ta­cją „Reduty Ordona” obu­dził w Bo­ro­wi­czu i kil­ku in­nych chłop­cach tę­sk­no­tę za nieznaną im dotąd spuścizną. Po raz ko­lej­ny oka­za­ło się, że mło­dy czło­wiek jest nośnikiem patriotycznej myśli, któ­rej nie moż­na z nie­go ła­two wy­rwać.

### Gloria victis



