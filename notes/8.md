# Kon­flikt ra­cji mo­ral­nych. Omów za­gad­nie­nie na pod­sta­wie An­ty­go­ny So­fo­kle­sa. W swo­jej od­po­wie­dzi uwzględ­nij rów­nież wy­bra­ny kon­tekst.

**Autor**: [SOFOKLES](https://poezja.org/wz/Sofokles/)

Mo­ral­ność jest czymś, co pod­po­wia­da lu­dziom, czy dana rzecz lub czyn jest do­bry czy zły. Czę­sto w ży­ciu czło­wie­ka po­ja­wia się konflikt wartości moralnych. W czło­wie­ku wów­czas ście­ra­ją się ze sobą róż­ne po­sta­wy, czę­sto wy­klu­cza­ją­ce się wza­jem­nie. Zda­rza się, że taki kon­flikt ma swo­je źró­dło w kon­kret­nym świa­to­po­glą­dzie czy w wy­zna­wa­nej re­li­gii. Tego typy we­wnętrz­ny kon­flikt jest mo­ty­wem czę­sto po­ja­wia­ją­cym się w li­te­ra­tu­rze i zda­rza się, że to wła­śnie on na­pę­dza wy­da­rze­nia, któ­re mają miej­sce w dzie­le. Kon­flikt war­to­ści mo­ral­nych jest czę­sto udzia­łem bo­ha­te­rów tra­gicz­nych, czy­li ta­kich, któ­rzy sto­ją przed wy­jąt­ko­wo trud­nym wy­bo­rem, a każ­da z ich de­cy­zji pro­wa­dzi ich do jesz­cze bar­dziej dra­ma­tycz­nych wy­da­rzeń.

Spis treści



## Konflikt racji moralnych – zagadnienie

### Antygona

W „Antygonie” So­fo­kle­sa, konflikt wartości moralnych jest głów­nym te­ma­tem ca­łe­go dzie­ła. Głów­na bo­ha­ter­ka, Antygona, znaj­du­je się w tra­gicz­nym po­ło­że­niu po śmier­ci dwóch bra­ci, Ete­okle­sa i Po­li­ni­ka, któ­rzy zgi­nę­li w wal­ce o tron Teb. Kreon, nowy wład­ca Teb, po­sta­no­wił po­cho­wać Ete­okle­sa z ho­no­ra­mi, ale Polinika uznał za zdraj­cę i za­bro­nił grze­ba­nia jego cia­ła.

Ta de­cy­zja Kre­ona sta­wia An­ty­go­nę w konflikcie wartości: z jed­nej stro­ny musi prze­strze­gać pra­wa usta­no­wio­ne­go przez wład­cę, z dru­giej stro­ny prawo boskie na­ka­zu­je po­cho­wa­nie każ­de­go zmar­łe­go, aby jego cia­ło nie zo­sta­ło zbez­czesz­czo­ne, a on sam mógł za­znać spo­ko­ju po śmier­ci. An­ty­go­na musi więc wy­bie­rać mię­dzy posłuszeństwem wobec władzy a wypełnianiem boskich obowiązków wo­bec bra­ta.



An­ty­go­na jest świa­do­ma, że każdy wybór skoń­czy się dla niej tra­gicz­nie: albo zo­sta­nie uka­ra­na przez Kreona, albo za­nie­dba obo­wią­zek wo­bec bra­ta, co roz­gnie­wa bo­gów. Osta­tecz­nie wy­bie­ra lojalność wobec bogów i de­cy­du­je się na po­cho­wa­nie bra­ta, mimo ry­zy­ka kary śmier­ci. Kre­on, za­gnie­wa­ny jej nie­po­słu­szeń­stwem, ska­zu­je ją na śmierć, a An­ty­go­na, roz­wią­zu­jąc swój we­wnętrz­ny mo­ral­ny kon­flikt, pła­ci za swo­je prze­ko­na­nia życiem.

### Ludzie bezdomni

In­nym bo­ha­te­rem, w któ­rym ujaw­nia się we­wnętrz­ny kon­flikt war­to­ści, jest doktor Tomasz Judym z po­wie­ści Stefana Żeromskiego. Ju­dym po­cho­dzi z ubogiej części społeczeństwa, jed­nak uda­je mu się awansować społecznie i zo­sta­je le­ka­rzem. Wy­zna­je on po­gląd, że wszy­scy, bez wzglę­du na stan ma­jąt­ku czy swo­ją po­zy­cję, po­win­ni mieć do­stęp do darmowej opieki medycznej. Ju­dym po­świę­ca się więc dla ludzi najuboższych, dba­jąc o ich in­te­res, sta­ra­jąc się, by mie­li oni do­stęp do opie­ki me­dycz­nej. Po­sta­wił bo­wiem przed sobą za­da­nie upowszechnienia usług medycznych, szerzenia świadomości dotyczących leczenia i higieny wśród naj­uboż­szych oraz poprawienia poziomu ich życia. Ju­dym czu­je bo­wiem, że ma do spła­ce­nia dług wobec grupy społecznej, z któ­rej sam po­cho­dzi, i ma wra­że­nie, że jest jej coś wi­nien za to, że jemu uda­ło się zmie­nić swo­je ży­cie.



W mię­dzy­cza­sie To­masz za­ko­chu­je się w Joasi Podborskiej, któ­ra od­wza­jem­nia jego uczu­cie, więc zda­wa­ło­by się, że nic nie stoi Ju­dy­mo­wi na prze­szko­dzie do szczę­ścia i do spę­dze­nia ży­cia z uko­cha­ną. Jed­nak w Ju­dy­mie ro­dzi się wów­czas konflikt racji moralnych. Uwa­ża on bo­wiem, że małżeństwo z Joasią nie po­zwo­li mu w peł­ni po­świę­cić się pra­cy spo­łecz­nej, któ­ra w jego prze­ko­na­niu na­le­ży do jego obo­wiąz­ków. Ju­dym zo­sta­je więc po­sta­wio­ny przed wy­bo­rem - osobiste szczęście czy pomoc ludziom ubogim?

Wła­sne szczę­ście jest war­to­ścią, do któ­rej dąży każ­dy, jed­nak Ju­dym wie, że je­śli on nie po­świę­ci się pra­cy spo­łecz­nej na rzecz naj­uboż­szych, to naj­praw­do­po­dob­niej nikt inny się jej nie podejmie, a wów­czas ucier­pi wie­le osób. Ju­dym musi więc wy­brać, czy jego własne zadowolenie jest waż­niej­sze od poprawy poziomu życia setek osób, któ­re zy­ska­ją na jego nieodpłatnej pracy społecznej. Ju­dym jest więc po­sta­cią roz­dar­tą przez wewnętrzny konflikt racji moralnych, w któ­rym zda­wać by się mo­gło, że nie ma wła­ści­wej de­cy­zji.



## Inne konteksty literackie

- „Zbrodnia i kara” Fiodora Dostojewskiego – Rodion Raskolnikow dokonuje morderstwa, przekonany, że jego czyny są uzasadnione wyższym celem, jakim jest eliminacja „bezwartościowych” jednostek w imię dobra ogółu. Jednak po zabiciu lichwiarki, Raskolnikow staje przed ogromnym konfliktem moralnym. Jego wewnętrzna walka z poczuciem winy oraz z próbą usprawiedliwienia swojego czynu staje się głównym punktem fabuły. Mężczyzna zmaga się z intensywnymi wyrzutami sumienia, które prowadzą go do izolacji i alienacji od społeczeństwa. Konflikt ten ilustruje zderzenie osobistych zasad Raskolnikowa z normami społecznymi, które potępiają jego czyny. W miarę rozwoju akcji, jego moralny upadek staje się coraz bardziej widoczny, a ostateczne zadośćuczynienie i poszukiwanie odkupienia są kluczowymi motywami w jego drodze do wewnętrznego pokoju.
- „Makbet” Williama Szekspira – Problem moralności w dramacie skupia się na postaci Makbeta, który, pod wpływem proroctw czarownic i ambicji swojej żony, decyduje się na morderstwo króla Duncana, aby zdobyć władzę. Po dokonaniu zbrodni Makbet zaczyna zmagać się z potężnymi wyrzutami sumienia i psychologicznymi konsekwencjami swoich czynów. Jego umysł staje się areną nieustannych zmagań z lękiem i paranoją, co prowadzi do izolacji od bliskich oraz utraty zdolności do racjonalnego myślenia. Konflikt między jego ambicjami a moralnością skutkuje nie tylko jego upadkiem, ale także tragicznymi konsekwencjami dla wszystkich wokół niego, pokazując, że pragnienie władzy za wszelką cenę prowadzi do zguby.
- „Proces” Franza Kafki – Józef K. zostaje aresztowany przez nieznany mu sąd, mimo że nie dowiaduje się, za co dokładnie jest oskarżony. W miarę jak K. próbuje zrozumieć absurdalny i bezduszny system sądowy, jego konflikt moralny narasta. Mężczyzna zmaga się z poczuciem bezsilności i frustracji, próbując bronić swojej niewinności w obliczu instytucji, która wydaje się działać według własnych, nieprzejrzystych zasad. Konflikt między osobistą moralnością a biurokratyczną machiną władzy ilustruje dylematy moralne związane z poczuciem winy, winy, i sprawiedliwości, ukazując, jak jednostka może stać się ofiarą systemu.
- „Cierpienia młodego Wertera” Johanna Wolfganga von Goethego – Werter doświadcza intensywnego konfliktu moralnego związane z nieszczęśliwą miłością do Lotty, która jest zaręczona z innym mężczyzną. Werter staje w obliczu dylematu między swoimi uczuciami a społecznymi normami, które narzucają mu ograniczenia. Jego niemożność zaakceptowania sytuacji prowadzi do głębokiego cierpienia i alienacji, co z kolei prowadzi do tragicznych wyborów. Konflikt moralny Wertera ilustruje zmagania jednostki z miłością, wolnością i obowiązkami społecznymi, ukazując, jak intensywne emocje mogą prowadzić do autodestrukcji i ostatecznego upadku.
- „Lalka” Bolesława Prusa – Stanisław Wokulski, jako człowiek o skromnych korzeniach, zdobywa majątek i status społeczny, aby zdobyć serce ukochanej. Jego pragnienie miłości i akceptacji w elitarnym świecie warszawskiego społeczeństwa prowadzi go do działań, które stoją w sprzeczności z jego moralnymi zasadami. Z jednej strony, Wokulski pragnie udowodnić swoją wartość i zdobyć serce Izabeli, z drugiej strony, zaczyna dostrzegać, jak bardzo jego ambicje są związane z brakiem autentyczności i materializmem. Jego konflikt natury moralnej jest widoczny w momentach refleksji nad swoją tożsamością, wartościami i ostatecznym celem życia. W końcu, jego niemożność zrealizowania prawdziwego szczęścia prowadzi go do głębokiej frustracji i rozczarowania, co ilustruje, jak dążenie do miłości i akceptacji może stać się pułapką.

## Podsumowanie

Kon­flikt ra­cji mo­ral­nych jest więc czymś, co spo­tkać może wła­ści­wie każ­de­go czło­wie­ka i jest to rów­no­cze­śnie czę­sto po­dej­mo­wa­ny w li­te­ra­tu­rze te­mat. Bo­ha­te­ro­wie by­wa­ją po­sta­wie­ni w ob­li­czu mo­ral­nych dy­le­ma­tów, przez któ­re nie są w sta­nie po­go­dzić ze sobą wie­lu war­to­ści i zmu­sze­ni są wy­bie­rać spo­śród nich. Czę­sto te de­cy­zje wy­klu­cza­ją się bo­wiem wza­jem­nie, a do­ko­na­nie wy­bo­ru nie przy­no­si ulgi, tyl­ko pro­wa­dzi do ko­lej­nych wąt­pli­wo­ści lub na­wet pro­wa­dzi do więk­szej tra­ge­dii.

