# Pra­ca jako pa­sja czło­wie­ka. Omów za­gad­nie­nie na pod­sta­wie Lal­ki Bo­le­sła­wa Pru­sa. W swo­jej od­po­wie­dzi uwzględ­nij rów­nież wy­bra­ny kon­tekst.

**Autor**: [BOLESŁAW PRUS](https://poezja.org/wz/Boleslaw_Prus/)

Czło­wiek stwo­rzo­ny zo­stał do po­dej­mo­wa­nia róż­nych ak­tyw­no­ści. Świad­czy o tym jego bu­do­wa, psy­chi­ka oraz fakt świa­do­me­go ist­nie­nia. W sze­ro­kim ro­zu­mie­niu, praca to świadome działanie prowadzące do wytworzenia dóbr materialnych lub kulturowych, któ­re są pod­sta­wą do ist­nie­nia i roz­wo­ju spo­łe­czeń­stwa. Czło­wiek pra­cu­je więc dla wła­sne­go do­bra. Czy jed­nak ta świa­do­ma dzia­łal­ność sta­no­wi je­dy­nie co­dzien­ny trud ludz­kie­go ga­tun­ku, czy też nie­sie ze sobą ja­kieś więk­sze zna­cze­nie? Wy­da­je się, że praca może być także pasją, czy­li czymś, co za­ra­zem na­da­je kie­ru­nek i de­fi­niu­je cel prze­by­wa­nia czło­wie­ka we wszech­świe­cie.

Spis treści



## Pra­ca jako pa­sja czło­wie­ka – zagadnienie

### Lalka

Ignacy Rzecki jest jed­ną z waż­niej­szych po­sta­ci w „Lal­ce” Bo­le­sła­wa Pru­sa. Na­le­ży on do tych bo­ha­te­rów, któ­rzy uosabiają programowe dla pozytywistów umiłowanie pracy. Dla Rzec­kie­go jego rola sta­re­go su­biek­ta w skle­pie, sta­no­wi praw­dzi­wą pasję. Po­czci­wy, star­szy męż­czy­zna pod­po­rząd­ko­wał jej bo­wiem całe ży­cie. W skle­pie Wo­kul­skie­go każdy dzień zaczyna od skrupulatnego wykonywania zaplanowanych wcześniej czynności. Two­rzy so­bie plan z kon­kret­ny­mi pod­punk­ta­mi i uwa­ża za wiel­ką ka­ta­stro­fę nie­wy­ko­na­nie cho­ciaż jed­ne­go z nich. Rzec­ki po­świę­ca część nie­dzie­li na wy­my­śla­nie no­wych wy­staw skle­po­wych. Wi­dać więc, jak mocno angażuje się w życie sklepu. Wy­kra­cza to zna­czą­co poza zwy­kłą skru­pu­lat­ność pra­cow­ni­czą. Nosi ra­czej zna­mio­na cze­goś dyk­tu­ją­ce­go rytm jego ży­cia. Rzec­ki utrzy­mu­je swój ty­dzień w ryt­mie wy­zna­cza­nym przez obo­wiąz­ki, dla­te­go cierpi, gdy zostaje odsunięty od prowadzenia sklepu. Moż­na na­wet po­ku­sić się o stwier­dze­nie, że poza by­ciem su­biek­tem star­szy czło­wiek ma nie­wie­le wol­ne­go cza­su. Samo pro­wa­dze­nie in­te­re­su Wokulskiego nie przynosi mu większych profitów, mimo to wkła­da w tą dzia­łal­ność wła­sne ser­ce. Dla­te­go wła­śnie jest to jego pa­sja, cho­ciaż za­ra­zem cięż­ka pra­ca.

Po­zna­ny przez Wo­kul­skie­go w Pa­ry­żu profesor Geist to uczony i idealista zarazem. Czło­wiek ten sta­no­wi przy­kład no­we­go typu bo­ha­te­ra, he­ro­sa w ki­tlu. Pra­cu­je on w po­cie czo­ła nad po­lep­sze­niem bytu ca­łej ludz­ko­ści, starając się wynaleźć metal lżejszy od powietrza. Przez swo­je dzia­ła­nia uzna­wa­ny jest za szar­la­ta­na po­śród śro­do­wi­ska na­uko­we­go, zaś przez spo­łe­czeń­stwo za wa­ria­ta. Nie­ste­ty, ba­da­nia po­chła­nia­ją rów­nież wszel­kie jego pie­nią­dze. Ge­ist po­zo­sta­je więc na mar­gi­ne­sie spo­łe­czeń­stwa - jed­nak ni­g­dy się nie pod­da­je. W du­żej mie­rze wy­ni­ka to z jego idealizmu, chce bo­wiem po­móc ludz­ko­ści. Nie­mniej, by tego do­ko­nać, musi do­sko­na­le znać swo­ją pra­cę i od­dać się jej do głę­bi. Geist poświęca naukowemu postępowi swoje całe życie, tak jak Rzec­ki pod­po­rząd­ko­wy­wał wszyst­ko pro­wa­dze­niu skle­pu. Poza swo­im la­bo­ra­to­rium pro­fe­sor nie od­naj­du­je się spo­łecz­nie.



### Chłopi

In­nym przy­kła­dem na pra­cę jako pa­sję bę­dzie los Macieja Boryny z „Chłopów” Władysława Stanisława Reymonta. Naj­bo­gat­szy go­spo­darz w Lip­cach po­czu­wał się do wy­jąt­ko­wej wię­zi z zie­mią. Czło­wiek ten przez całe swo­je ży­cie pra­co­wał na niej, gro­ma­dził ją i dbał o wła­sne go­spo­dar­stwo. Praw­do­po­dob­nie wią­że się to rów­nież z jego pracowitością oraz pew­ne­go ro­dza­ju „chłop­ską chci­wo­ścią”, któ­ra ma jed­nak swo­je po­wo­dy za­ko­rze­nio­ne w kon­tek­ście kul­tu­ro­wym. Da­jąc ży­cie tej po­sta­ci, Rey­mont za­rów­no stwo­rzył, jak i od­two­rzył specyficzny ideał chłopa „piastowskiego”, któ­re­go wcze­śniej w li­te­ra­tu­rze nie było. Jest to człowiek, dla którego praca na roli stanowi zarazem sens życia oraz powód do dumy. Ma­ciej z pew­no­ścią nie od­na­la­zł­by się ni­g­dzie poza swo­im go­spo­dar­stwem, cho­ciaż jest z pew­no­ścią oso­bą da­le­ce inteligentną. On zżył się ze swo­ją za­gro­dą, bycie gospodarzem to dla niego rodzaj pasji. Ob­ra­zu­je to mię­dzy in­ny­mi fakt, jak do­sko­na­le zna się na swo­jej ro­bo­cie. Nie był­by prze­cież naj­więk­szym ze wszyst­kich go­spo­da­rzy, gdy­by nie po­tra­fił dbać o swo­je mor­gi, nie ro­zu­miał, jak pro­wa­dzi się go­spo­dar­stwo.

Koniec żywota Macieja Boryny sta­no­wi sym­bo­licz­ne połączenie się z ziemią-karmicielką. Za­raz przed śmier­cią go­spo­darz po raz ostat­ni zasiewa pole, jak to czy­nił za­wsze za ży­cia. Zie­mia, kon­kret­nie pra­ca na niej, sta­no­wi więc sens życia Boryny i tak też go­spo­darz po­sta­na­wia ten ży­wot za­koń­czyć. Wró­cić do zie­mi, któ­ra wcze­śniej kar­mi­ła go, któ­rej od­dał tyle cięż­kiej pra­cy. Któ­ra była jego je­dy­ną pa­sją.



### Inne konteksty literackie

- „Ludzie bezdomni” Stefana Żeromskiego – Tomasz Judym to lekarz, który widzi swoją pracę jako powołanie i misję na rzecz najuboższych. Jego pasja do medycyny nie ogranicza się do wykonywania codziennych obowiązków zawodowych – Judym traktuje ją jako narzędzie do walki z nierównościami społecznymi i chorobami, które dotykają biednych. Działania Judyma wynikają z głębokiego poczucia moralnej odpowiedzialności. Judym czuje, że jako lekarz ma nie tylko prawo, ale i obowiązek pomagać tym, którzy sami nie mogą sobie poradzić.
- „Noce i dnie” Marii Dąbrowskiej - Bogumił Niechcic to mężczyzna znajdujący głęboki sens życia w pracy na roli. Jego praca nie jest tylko środkiem do zarabiania na życie, ale sposobem na bliski kontakt z naturą, co daje mu wewnętrzną satysfakcję i poczucie spełnienia. Dąbrowska kreuje postać Bogumiła jako człowieka pełnego ciepła i miłości do ziemi, która stanowi dla niego źródło nie tylko materialnego utrzymania, ale też duchowego zaspokojenia.
- „Nad Niemnem” Elizy Orzeszkowej - Jan Bohatyrowicz to człowiek, dla którego praca na roli jest nie tylko koniecznością, ale również pasją i sposobem na życie. Orzeszkowa ukazuje jego głębokie związanie z ziemią, które jest zakorzenione w tradycji i wartości wspólnoty. Praca dla Jana nie jest jedynie ciężarem, lecz wyrazem szacunku dla przeszłości jego rodziny i narodu. W pracy na gospodarstwie odnajduje radość, satysfakcję oraz poczucie wewnętrznej wolności.
- „Dżuma” Alberta Camusa – Doktor Bernard Rieux to lekarz, który zmaga się z epidemią dżumy w mieście Oran. Jego praca to nie tylko profesjonalne działanie, ale prawdziwa misja, w której odnajduje sens swojego istnienia. Rieux nie wierzy w Boga, ale mimo to poświęca się ratowaniu innych, ponieważ głęboko wierzy w moralny obowiązek niesienia pomocy. Jego praca staje się dla niego wyrazem etycznej odpowiedzialności, a nie tylko wykonywaniem zawodu.

## Podsumowanie

Pa­sja to ele­ment ży­cia, któ­ry w du­żej mie­rze kształ­tu­je jego tor. Czy pra­ca, któ­rej czło­wiek się od­da­je, może stać się pa­sją dla czło­wie­ka? To in­te­re­su­ją­cy te­mat do roz­wa­że­nia, szcze­gól­nie, gdy w grę wcho­dzi jesz­cze za­gad­nie­nie sen­su ży­cia i tego, co go przy­no­si. Przed­sta­wie­ni po­wy­żej bo­ha­te­ro­wie li­te­rac­cy dzię­ki swo­jej pra­cy nie tylko byli pożyteczni dla społeczeństwa, organizowała ona również ich cały świat - przekonania, zwyczaje i poglądy. Pra­ca jako pa­sja to za­tem siła, któ­ra kształ­tu­je czło­wie­ka, na­da­je jego ży­ciu rytm, cel i mo­ral­ny wy­miar. Jest czymś, co po­tra­fi zor­ga­ni­zo­wać nie tyl­ko co­dzien­ne obo­wiąz­ki, ale tak­że sta­no­wić fun­da­ment po­czu­cia sen­su ży­cia.

