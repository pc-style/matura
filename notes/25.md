# W jakim celu twórca nawiązuje do motywów biblijnych? Omów zagadnienie na podstawie Dziadów części III Adama Mickiewicza. W swojej odpowiedzi uwzględnij również wybrany kontekst.

**Autor**: [ADAM MICKIEWICZ](https://poezja.org/wz/Adam_Mickiewicz/)

Bi­blia jest jed­ną z naj­waż­niej­szych ksiąg ludz­ko­ści. Ode­gra­ła ogrom­ną rolę w kształ­to­wa­niu się tego, co pro­fe­sor Fe­liks Ko­necz­ny na­zy­wał cywilizacją łacińską. Świę­ta księ­ga nie dała Eu­ro­pie tyl­ko za­sad mo­ral­nych i kie­run­ku roz­wo­ju du­cho­we­go. To rów­nież ogrom­ny rezerwuar nawiązań, inspiracji i motywów, na któ­rych zbu­do­wa­no do­ro­bek umy­sło­wy spo­łe­czeń­stwa Sta­re­go Kon­ty­nen­tu. Na­wią­zy­wa­nie do nich jest tym sa­mym pró­bą wpi­sa­nia swo­je­go dzie­ła w pe­wien krąg kulturowy, uczy­nie­nia czy­tel­nym w jego ob­rę­bie. Za­uwa­żyć to mo­że­my na przy­kła­dzie wie­lu ro­dzi­mych utwo­rów li­te­ra­tu­ry, któ­rej do­ro­bek nie­wąt­pli­wie zwią­za­ny jest z cy­wi­li­za­cją ła­ciń­ską.

Spis treści



## W jakim celu twórca nawiązuje do motywów biblijnych? – zagadnienie

### Dziady cz. III

Adam Mic­kie­wicz wie­lo­krot­nie ko­rzy­sta z mo­ty­wów bi­blij­nych w trze­ciej czę­ści „Dzia­dów”. Oprócz nad­przy­ro­dzo­nych postaci aniołów i diabłów in­ge­ru­ją­cych w ludz­kie ży­cie, w dra­ma­cie mo­że­my zna­leźć wy­raź­ne po­wią­za­nia z no­wo­te­sta­men­to­wy­mi przy­po­wie­ścia­mi. Naj­moc­niej­szą bę­dzie bez wąt­pie­nia Widzenie księdza Piotra. Dzię­ki swo­jej pokorze, du­chow­ny do­zna­je za­szczy­tu poznania przeznaczenia Polski, ukry­te­go przez Boga przed świa­do­mo­ścią bun­tow­ni­cze­go Kon­ra­da. W swo­jej wi­zji ksiądz Piotr widzi sąd nad ojczyzną, którego dokonują narody Europy. Sty­li­sty­ka dra­ma­tu bez­po­śred­nio na­wią­zu­je do scen sądu i ukrzyżowania Jezusa Chrystusa. Mo­że­my tam do­strzec krzyż z trzech ro­dza­jów drew­na (trzej za­bor­cy), spra­wu­ją­ce­go sąd Gala (Fran­cję) i osta­tecz­ną mękę Pol­ski. W widzeniu ojczyzna zmartwychwstaje, nio­sąc ludz­ko­ści zba­wie­nie od ty­ra­nii i po­wszech­ną wol­ność na­ro­dów. Ksiądz Piotr do­strze­ga też jej wskrze­si­cie­la, któ­re­go imię „czterdzieści i cztery” na­wią­zu­je do po­wszech­ne­go w bi­blii przy­wią­zy­wa­nia zna­cze­nia licz­bom. Nawiązanie do postaci Chrystusa mo­że­my rów­nież od­na­leźć w sce­nie konfrontacji duchownego z Nowosilcowem, przy­po­mi­na­ją­cej prze­słu­cha­nie przed Naj­wyż­szym Ka­pła­nem. Wy­stę­pu­je tam poniżenie, prorokowanie i spoliczkowanie księdza Piotra.

W utwo­rze wy­stę­pu­je tak­że mo­tyw Matki Boskiej z Dzieciątkiem, z któ­rą zwią­za­ne wi­dze­nie do­zna­je Ewa. Sce­nę tą moż­na po­wią­zać ogól­nie z chrze­ści­jań­stwem i jego po­tocz­ny­mi sko­ja­rze­nia­mi, jed­nak Apokalipsa św. Jana za­wie­ra tak­że bar­dziej kon­kret­ny obraz Niewiasty obleczonej w słońce i księżyc. Ewa ustra­ja Mat­kę Bo­ską w kwia­ty, któ­re sym­bo­li­zu­ją męczeństwo litewskiej młodzieży.



Po­wód, dla któ­re­go Mic­kie­wicz w tak wie­lu miej­scach na­wią­zu­je do bi­blii zwią­za­ny jest z ideą prze­wod­nią utwo­ru – mesjanizmem. We­dług niej Pol­ska co praw­da ponosi krwawą ofiarę na Jego po­do­bień­stwo, ale dzieje się tak, by mogła ostatecznie zmartwychwstać i uczynić narody świata wolnymi. Jest to kon­tekst zro­zu­mia­ły dla osób, czy­tel­ni­ków i od­bior­ców po­słu­gu­ją­cych się ta­kim sa­mym jak Mic­kie­wicz eu­ro­pej­skim kodem kulturowym - chrze­ści­jań­skim i hi­sto­rio­zo­ficz­nym. Dzię­ki nim od­bior­cy ła­twiej jest zro­zu­mieć prze­sła­nie „Dzia­dów” - we­dług nie­go, Polska to mesjasz narodów.

### Dies irae

Jan Kasprowicz w swo­im hym­nie „Dies irae” otwar­cie od­wo­łu­je się do re­li­gij­no­ści i du­cho­wo­ści eu­ro­pej­skiej, by po­tem móc z nią polemizować. Ty­tuł utwo­ru nawiązuje do utworu liturgicznego, a do­słow­ne tłu­ma­cze­nie z ła­ci­ny ozna­cza „dzień gniewu”. Cho­dzi rzecz ja­sna o dzień gniewu Bożego, Apo­ka­lip­sę, przed któ­rą Bi­blia ostrze­ga w wie­lu miej­scach. Ka­spro­wicz kre­śli w swo­im hym­nie wizję apokaliptyczną, a więc nawiązuje poniekąd do Objawienia św. Jana i motywu Sądu Ostatecznego. Prze­sta­wio­ny w nim świat jest cha­osem, ska­żo­nym złem i ska­za­nym na za­gła­dę przez Boga.



Utwór jest hymnem pochwalnym w stosunku do Stwórcy, a za­ra­zem pró­bą uchro­nie­nia się ludz­ko­ści wo­bec jej nie­uchron­ne­go po­tę­pie­nia. Pod­kre­ślo­na zo­sta­je dualistyczna natura człowieka - skłonność do grzechu i próba życia w świętości. Ka­spro­wicz kon­te­stu­je tu­taj bi­blij­ną wi­zję grze­chu i od­po­wie­dzial­no­ści za nie­go. Jeżeli bowiem skłonność do grzechu pochodzi od nieposłuszeństwa pierwszych ludzi, współczesny człowiek nie może w całości za niego odpowiadać. Wy­ko­rzy­sta­nie mo­ty­wu bi­blij­ne­go mia­ło więc na celu przed­sta­wie­nie du­cho­wo­ści chrze­ści­jań­skiej, umiesz­cze­nie utwo­ru w pew­nym kon­tek­ście re­li­gij­nym. Jako for­ma kodu słu­żą­ca od­czy­ty­wa­niu tre­ści, czy­ni ona też „Dies Irae” zro­zu­mia­łym dla od­bior­cy za­zna­jo­mio­nym z cy­wi­li­za­cją ła­ciń­ską.

### U wrót doliny

Do Sądu Osta­tecz­ne­go na­wią­zu­je rów­nież w swo­im wier­szu „U wrót doliny” Zbigniew Herbert. Do­li­na, o któ­rej mowa to Ezdrelon niedaleko Megido - miejsce stoczenia ostatecznej bitwy sił dobra i zła. Her­bert por­tre­tu­je ludzi zmierzających na Sąd Ostateczny. Bę­dąc u pro­gu wiecz­no­ści, kur­czo­wo trzy­ma­ją się oni daw­ne­go ży­cia. Mają ze sobą cen­ne przed­mio­ty i pa­miąt­ki, nie chcą dać się roz­dzie­lić z bli­ski­mi. Tym­cza­sem nie­wzru­sze­ni aniołowie delikatnie, ale stanowczo odbierają im to wszystko, co związane z „profanum”. Daw­ny świat już się skoń­czył, a po Są­dzie Osta­tecz­nym ule­gnie uni­ce­stwie­niu. Płacz, tę­sk­no­ta i nie­zro­zu­mie­nie nie mają zna­cze­nia wo­bec tego, co zda­rzy się u pro­gu do­li­ny Ez­dre­lon. Wiersz Her­ber­ta wykorzystuje więc motyw biblijny do humanistycznego spojrzenia na byt - nie­zro­zu­mia­ły, wo­bec któ­re­go je­ste­śmy za­leż­ni. Po­eta czy­ni to w spo­sób zro­zu­mia­ły dla swo­je­go od­bior­cy, przy po­mo­cy wi­zji od­no­szą­cej się do spo­so­bu wi­dze­nia ży­cia przez chrze­ści­ja­ni­na i Eu­ro­pej­czy­ka.



## Inne konteksty literackie

- „Inny świat” Gustawa Herlinga-Grudzińskiego - Głównym odniesieniem biblijnym jest historia Hioba – postaci biblijnej, która pomimo niesprawiedliwego cierpienia nie traci wiary w Boga i godności. Podobnie więźniowie łagrów zmagają się z nieopisanym cierpieniem fizycznym i psychicznym, często tracąc nadzieję, jednak ci, którzy potrafią zachować wewnętrzną niezłomność i wiarę, odnajdują sens w cierpieniu. Herling-Grudziński ukazuje, że człowiek postawiony w najbardziej nieludzkich warunkach może czerpać duchową siłę z wartości biblijnych, takich jak cierpliwość, wiara i nadzieja na odkupienie.
- „Bracia Karamazow” Fiodora Dostojewskiego - W powieści jako kontekst biblijny pojawia się przypowieść o synu marnotrawnym, która symbolizuje wybaczenie i powrót do duchowych wartości. Motyw ten znajduje odbicie w losach braci Karamazow, zwłaszcza Alosza, który uosabia ideały chrześcijańskiej miłości i przebaczenia. Z kolei motyw Judasza, symbolizujący zdradę, odnosi się do skomplikowanej moralnie postaci Iwana, zmagającego się z problemem istnienia zła w świecie. Odwołania do Biblii pozwalają Dostojewskiemu na pogłębienie refleksji nad naturą winy, sprawiedliwości i możliwości odkupienia.
- „Mistrz i Małgorzata” Michaiła Bułhakowa – Tu kluczowym wątkiem związanym z Biblią jest historia Poncjusza Piłata, który staje przed dylematem moralnym w trakcie sądu nad Jezusem. Motyw biblijny służy tu do ukazania złożoności ludzkiej natury – walki między obowiązkiem a sumieniem, odpowiedzialnością za losy innych oraz nieuchronnym ciężarem winy. Piłat, jako symbol władzy, której decyzje mają kluczowy wpływ na życie jednostki, zmaga się z wyrzutami sumienia związanymi z decyzją o skazaniu niewinnego człowieka. Nawiązanie do tej biblijnej historii pozwala pisarzowi pogłębić refleksję nad kwestią wolnej woli, odpowiedzialności moralnej i wiecznym pytaniem o istotę dobra i zła.
- „Przesłanie Pana Cogito” Zbigniewa Herberta – Poeta odwołuje się do Dekalogu i chrześcijańskich wartości, by przedstawić swoisty kodeks moralny współczesnego człowieka. Biblijne odniesienia służą tu do ukazania uniwersalnych prawd etycznych, które powinny kierować ludzkim postępowaniem, niezależnie od epoki i okoliczności. Herbert nawiązuje do zasad moralnych zawartych w Biblii, by ukazać konieczność odwagi, wierności ideałom i odpowiedzialności za własne życie. Biblijne motywy wzmacniają refleksję nad współczesnymi dylematami moralnymi i etycznymi, sugerując, że wartości chrześcijańskie mogą być uniwersalnym kompasem moralnym dla każdego człowieka.

## Podsumowanie

Cho­ciaż eks­pe­ry­men­ta­to­rzy po­kro­ju Wit­ka­ce­go pró­bo­wa­li osią­gnąć czy­ste for­my, czy od­dać naj­wier­niej na­tu­rę bytu, ni­g­dy nie mo­gli tego osią­gnąć bez na­wią­za­nia do rze­czy­wi­sto­ści. Żyjąc w niej i bę­dąc jej czę­ścią, mu­sie­li kształ­to­wać idee przy po­mo­cy na­wią­zań, któ­re nie­kie­dy są ele­men­ta­mi wia­ry da­nej gru­py spo­łecz­nej. Ar­ty­ści wy­ko­rzy­sty­wa­li przy tym ję­zyk cy­wi­li­za­cji i kul­tu­ry, do któ­rej na­le­że­li. Motywy biblijne są właśnie takim kodem kulturowym, dzięki któremu autor może jasno przekazać abstrakcyjne idee. Dzię­ki nim może rów­nież ja­sno za­zna­czyć przy­na­leż­ność du­cho­wą swo­je­go utwo­ru. Na­wet je­że­li bę­dzie on za­wie­rał po­le­mi­kę z tymi praw­da­mi, jed­no­cze­śnie je wy­ra­zi. Wy­ko­rzy­sty­wa­nie mo­ty­wów bi­blij­nych jest więc po­zo­sta­wio­nym nam przez au­to­ra kluczem do odczytania głębszego sensu natury ludzkiej.

