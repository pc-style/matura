# Bunt przeciwko porządkowi społecznemu. Omów zagadnienie na podstawie Tanga Sławomira Mrożka. W swojej odpowiedzi uwzględnij również wybrany kontekst.

**Autor**: [SŁAWOMIR MROŻEK](https://poezja.org/wz/Slawomir_Mrozek/)

Kon­te­sta­cja za­sta­ne­go po­rząd­ku spo­łecz­ne­go to mo­tyw nie­zwy­kle czę­sty w li­te­ra­tu­rze ostat­nich kil­ku stu­le­ci. Po­da­wać w wąt­pli­wość spra­wie­dli­wo­ści ustro­ju czy tra­dy­cji swo­jej wspól­no­ty nie za­wsze koń­czy się przy tym je­dy­nie na roz­wa­ża­niach teo­re­tycz­nych. Li­te­ra­tu­ra czę­sto się­ga da­lej, roz­wi­ja­jąc to za­gad­nie­nie w motyw buntu. Czę­sto jest to słusz­na for­ma prze­ciw­sta­wie­nia nie­spra­wie­dli­wo­ści, nie­mniej nie za­wsze tak jest. Au­to­rzy czę­sto do­cho­dzi­li do wnio­sku, że bunt prze­ciw­ko po­rząd­ko­wi spo­łecz­ne­mu może być je­dy­nie cha­otycz­ną de­kon­struk­cją, nie nio­są­cą za sobą na­pra­wy świa­ta. Mo­że­my po­dać wie­le przy­kła­dów ta­kie­go ro­zu­mie­nia po­wyż­sze­go pro­ble­mu, na­wet po­śród ro­dzi­mej li­te­ra­tu­ry. Do­brze jest jed­nak przed­sta­wić dzie­ła o sze­ro­kiej roz­pię­to­ści chro­no­lo­gicz­nej. Dzię­ki temu do­strze­że­my pew­ną od­wiecz­ną na­tu­rę bun­tu, któ­ra nie­ja­ko cze­ka tyl­ko na uwol­nie­nie pod nie­obec­ność roz­sąd­ku.

Spis treści



## Bunt przeciwko porządkowi społecznemu – zagadnienie

### Nie-boska komedia

Zygmunt Krasiński był żywo za­in­te­re­so­wa­ny pro­ble­ma­ty­ką bun­tu, mię­dzy in­ny­mi z po­wo­dów oso­bi­stych. Przy­szło mu bo­wiem żyć w cza­sach wiel­kich za­wi­ro­wań po­li­tycz­nych, ru­chów na­ro­do­wo­wy­zwo­leń­czych i po­wo­li ko­ro­du­ją­ce­go sys­te­mu feu­dal­ne­go. Jako ary­sto­kra­ta z pew­no­ścią prze­peł­nio­ny był gro­zą, wi­dząc co­raz bar­dziej zre­wol­to­wa­ne masy niż­szych klas. Wi­dać to za­in­te­re­so­wa­nie szcze­gól­nie w jego dra­ma­cie ro­man­tycz­nym pt. „Nie-Boska komedia”. Przed­sta­wio­ny tam obraz rewolucji przypomina dantejskie piekło. Tam głów­ny bo­ha­ter po­wo­li prze­mie­rza je od jed­ne­go do dru­gie­go krę­gu, ucząc się z każ­de­go cze­goś o ota­cza­ją­cym go świe­cie. To nie­zwy­kle istot­ne, po­nie­waż hrabia Henryk porówna potem w rozmowie z Pankracym rewolucję do odtwarzania odwiecznych grzechów ludzkości w nowych formach. Co cie­ka­we, au­tor wca­le nie za­rzu­ca przy­wód­com bun­tu prze­ciw­ko sta­re­mu świa­tu złych in­ten­cji. Pankracy, po­mi­mo po­gar­dy na­wet dla wła­snych lu­dzi, to ide­ali­sta. W rze­czy­wi­sto­ści chciał wy­zwo­lić in­nych, nisz­cząc cał­ko­wi­cie sta­ry po­rzą­dek. Wi­dział w nim bo­wiem nie efekt wy­czer­pa­nia się pew­ne­go ide­ału, a szko­dli­we źró­dło wszel­kie­go uci­sku. W pla­nach Pan­kra­ce­go była wiel­ka pra­ca, po­da­ro­wa­nie lu­dziom lep­sze­go ju­tra. Mimo to nie za­uwa­żał, że wol­ność, któ­rą dał ma­som, była istot­nie sa­mo­wo­lą.

Zdję­cie wszel­kich na­ka­zów spo­wo­do­wa­ło wy­zwo­le­nie naj­niż­szych in­stynk­tów ludz­kich. Po­rzą­dek spo­łecz­ny, ro­zu­mia­ny jako cy­wi­li­za­cja, jest bo­wiem ogra­nicz­ni­kiem tych cech na­tu­ry, któ­re uwol­nio­ne mogą do­pro­wa­dzić nasz ga­tu­nek do au­to­de­struk­cji. Osta­tecz­nie, bez jasnego kompasu moralnego, sam Pankracy miał zadatki nie na wyzwoliciela, ale na tyrana. Bunt w imię wol­no­ści osta­tecz­nej jest więc je­dy­nie spusz­cze­niem ze smy­czy cza­ją­ce­go się w nas zwie­rzę­cia. Na­wet je­że­li wcze­śniej­szy po­rzą­dek spo­łecz­ny rze­czy­wi­ście był nie­spra­wie­dli­wy, to jesz­cze nie ozna­cza, że anar­chicz­ne roz­sa­dze­nie go bę­dzie lep­sze.



### Tango

Sła­wo­mir Mro­żek ujął pro­blem bun­tu mniej bez­po­śred­nio, dzię­ki cze­mu otrzy­mał wi­zję trans­cen­dent­ną i ma­ją­cą bar­dziej po­głę­bio­ny wy­raz. Jego „Tan­go” nie do­ty­czy je­dy­nie po­rząd­ku spo­łecz­ne­go ro­zu­mia­ne­go jako sys­tem, po­ka­zu­je rów­nież pro­blem dekonstrukcji wartości kultury i problemu samookreślenia jednostki poprzez kontestację otoczenia. W dra­ma­cie Mroż­ka do­strze­ga­my za­rów­no konflikt pokoleń, jak i pro­blem zniszczenia tradycyjnych wartości przez awangardowe ruchy XX wieku. Przy­bie­ra to gro­te­sko­wą for­mę od­wró­co­ne­go świa­ta, gdzie star­sze po­ko­le­nie re­wo­lu­cjo­ni­stów „uwol­ni­ło” świat i po­grą­ży­ło go w de­ka­denc­kim cha­osie, zaś młod­sze bun­tu­je się prze­ciw tej rze­ko­mej wol­no­ści. Po­ka­zu­je to, że sam „bunt” oraz „po­rzą­dek spo­łecz­ny” to po­ję­cia mo­gą­ce być ro­zu­mia­ne bar­dzo róż­nie.

Po­rzuć­my tu jed­nak na chwi­lę do­cie­ka­nia o po­trze­bie każ­de­go ko­lej­ne­go po­ko­le­nia na za­kwe­stio­no­wa­nie war­to­ści swo­ich po­przed­ni­ków i stwo­rze­nie przez to miej­sca na wła­sną in­wen­cję kul­tu­ro­twór­czą. Tan­go po­ka­zu­je pro­ces, w któ­rym po­szu­ki­wa­nie wol­no­ści koń­czy się jej utra­tą na rzecz pra­wa dżun­gli. Pokolenie Stomila i Eleonory zdekonstruowało świat, tworząc z niego śmietnisko idei i całkowicie wywalając z ram moralnych. Bunt Ar­tu­ra wo­bec za­sta­ne­go „nie-po­rząd­ku” spo­łecz­ne­go przy­brał więc formę nadawania wartości, przywrócenia dawnego kształtu świata. Tyle tyl­ko, że nie da się tego zro­bić. Daw­ne for­my nie wy­ra­ża­ły bo­wiem nic, zu­peł­nie prze­mi­nę­ły. Artur szukał raczej wolności i nie wierzył w potrzebę porządku społecznego. Dla­te­go zde­cy­do­wał się na syn­te­zę tych dwóch war­to­ści — wła­dzę. Wła­dza po­zwa­la peł­nią­ce­mu ją być cał­ko­wi­cie wol­nym, po­nie­waż to on kie­ru­je spo­łe­czeń­stwem, nie na od­wrót. Tym sa­mym, kie­dy to Edek po za­bi­ciu Ar­tu­ra przej­mu­je wła­dzę, hi­sto­ria za­ta­cza koło. Cy­wi­li­za­cja ma­ją­ca opa­no­wać pier­wot­ne ludz­kie in­stynk­ty, leży u stóp pry­mi­ty­wa od­pra­wia­ją­ce­go ple­mien­ne tan­go zwy­cię­stwa nad pod­bi­ty­mi ide­ali­sta­mi daw­nej re­wo­lu­cji. Bunt tym samym, choć zajmuje to dwa pokolenia, kieruje ludzkość ku zniewoleniu poprzez barbaryzację.



## Inne konteksty literackie

- „Dżuma” Alberta Camus – W obliczu śmiertelnej epidemii panującej w mieście Oran, doktor Rieux wydaje się postacią, która nie poddaje się apatii. Wraz z innymi uczestnikami lokalnej społeczności, buntuje się wobec niesprawiedliwości reprezentowanej przez cierpienie objętych chorobą jednostek, mimo iż zdaje sobie sprawę ze skali epidemii, jej skutków oraz absurdu działania przy takiej jej przewadze. Bunt w tym dziele jest przedstawiony w wymiarze egzystencjalnym, ponieważ doktor Rieux i jemu podobni bohaterowie, walczą nie tylko z realnymi objawami choroby, ale także sprzeciwiają się złu, które wywołuje coraz większe zobojętnienie na śmierć drugiego człowieka.
- „Mistrz i Małgorzata” Michaiła Bułhakowa – Do miasta wraz ze swą przeteatralizowaną świtą przybywa Woland, czyli personifikacja samego Szatana. Paradoksalnie jest to postać, która mimo negatywnych konotacji, chce przywrócić moskiewskiemu społeczeństwu poprawne zasady moralne. Organizuje wiosenny bal, podczas którego tytułowa Małgorzata odgrywa rolę wiedźmy wchodzącej z nim w pakt, aby pomóc swemu ukochanemu, Mistrzowi. Woland oraz jego poplecznicy podczas przedstawienia ukazują miastową elitę w krzywym zwierciadle, poprzez co unaoczniają wszelkie oszustwa, korupcję i manipulacje, jakie do tej pory zachodziły na wysokim szczeblu administracji, ale także inteligencji. Woland jest więc postacią buntownika, którego działanie to sprzeciw wobec zła.
- „Mały Książę” Antoine de Saint Exupery’ego – Tytułowy bohater przemierza kosmos, przeżywając różne przygody, które prowadzą go do ukształtowania własnej dojrzałej tożsamości emocjonalnej. Odwiedzając różnorodne planety, zamieszkałe przez ludzi zwykle charakteryzowanych jedną konkretną cechą, będącą satyrą na dorosłych, poprzez swoją postawę niebezpośrednio buntuje się wobec ich światopoglądu. Między innymi spotyka Bankiera lub Króla, dla których materializm i władza całkowicie przesłoniły wyższe wartości, takie jak miłość czy przyjaźń, których Książę uczy się w dalszej części fabuły. Bohater dziwi się dorosłym, że potrafią strawić swe życie na liczeniu planet czy poleganiu na tym, że ktoś im się ukłoni w iluzji jakiejś dominacji nad innymi, ale ostatecznie opuszcza daną planetę, nie próbując ich zmieniać. Jego stanowisko jest jednak bardzo wyraźne i stanowi pewien wzór postępowania dla odbiorcy powieści.
- Mit o Prometeuszu według Jana Parandowskiego – Mityczny Prometeusz jest postacią pośredniczącą między bogami a ludźmi na ziemi. Buntuje się wobec gromowładnego Zeusa, który podobnie jak inni bogowie, charakteryzuje się egoizmem i brakiem uznania dla gatunku, który stworzył. Dziejową rolą Prometeusza stanie się wykradnięcie ognia z Olimpu, aby umocnić ludzi i dać im narzędzia do stworzenia lepszej niż dotychczas cywilizacji. Buntuje się on poprzez to działanie przeciwko porządkowi boskiemu, za co musi ponieść konsekwencje. Mściwy Zeus nie wybacza zdrajcy podarowania ludziom ognia i przykuwa winnego do skały Kaukazu, gdzie codziennie przylatywał orzeł, wyrywający mu wątrobę. Od postaci tego buntownika pochodzi określenie „postawa prometejska”, oznaczające bunt jako poświęcenie dla dobra innych.

## Podsumowanie

Nie­spra­wie­dli­wość ist­nie­je w każ­dym sys­te­mie. Taka jest na­tu­ra bytu, ni­g­dy nie moż­na osią­gnąć ide­ału. Wie­lość ozna­cza za­wsze kon­flikt, a ten nie­sie prze­gra­nych i wy­gra­nych — rzą­dzo­nych oraz rzą­dzą­cych. Istot­nie jed­ne po­rząd­ki spo­łecz­ne są też mniej spra­wie­dli­we od dru­gich. Tak więc sta­wie­nie opo­ru jaw­nej nie­spra­wie­dli­wo­ści to rzecz zro­zu­mia­ła, wręcz szla­chet­na. Nie­mniej bunt, któ­rym kie­ru­je je­dy­nie po­trze­ba wol­no­ści, ma w so­bie po­ten­cjał do sia­nia po­twor­ne­go cha­osu. Oba­le­nie wszel­kich praw nie przy­nie­sie bo­wiem czło­wie­ko­wi wy­zwo­le­nia, a po­wrót do po­cząt­ku na­sze­go ga­tun­ku.

