# Rola chłopów i inteligencji w sprawie niepodległościowej. Omów zagadnienie na podstawie Wesela Stanisława Wyspiańskiego. W swojej odpowiedzi uwzględnij również wybrany kontekst.

**Autor**: [STANISŁAW WYSPIAŃSKI](https://poezja.org/wz/Stanislaw_Wyspianski/)

W dą­że­niu do od­zy­ska­nia su­we­ren­no­ści istot­ne jest stwo­rze­nie no­wo­cze­sne­go na­ro­du, skła­da­ją­ce­go się ze wszyst­kich sta­nów spo­łecz­nych, bio­rą­ce­go pod uwa­gę ich po­trze­by i wady. Waż­ną rolę w for­mo­wa­niu nie­pod­le­głej Pol­ski ode­gra­ły szcze­gól­nie dwie grupy — będąca spadkobierczynią szlachty inteligencja oraz chłopi. Za­da­niem tych pierw­szych było przewodnictwo i tworzenie intelektualnej podbudowy gmachu narodowego, zaś pręż­ne masy chłop­skie sta­no­wi­ły witalną siłę rozwoju tego organizmu. Moż­na to prze­śle­dzić na pod­sta­wie tek­stów li­te­rac­kich, w któ­rych od­zwier­cie­dlo­ne zo­sta­ły idee w spra­wie od­zy­ska­nia nie­pod­le­gło­ści.

Spis treści



## Rola chłopów i inteligencji w sprawie niepodległościowej – zagadnienie

### Rozdziobią nas kruki, wrony

Au­tor kre­śli dramatyczny obraz klęski powstania styczniowego, jed­ne­go z dwóch naj­waż­niej­szych zry­wów nie­pod­le­gło­ścio­wych, ob­na­ża­jąc jego głę­bo­ko za­ko­rze­nio­ne pro­ble­my, w szcze­gól­no­ści brak solidarności między szlachtą i chłopami. Żerom­ski, roz­li­cza­jąc się z mi­tem wspól­nej wal­ki warstw spo­łecz­nych, przed­sta­wia losy Szy­mo­na Win­ry­cha — po­wstań­ca, któ­ry gi­nie, speł­nia­jąc swój pa­trio­tycz­ny obo­wią­zek. Ta śmierć ma wy­miar sym­bo­licz­ny, po­nie­waż jego roz­szar­pa­ne przez pta­ki cia­ło sta­je się me­ta­fo­rą po­dzie­lo­nej oj­czy­zny.

Żerom­ski szcze­gól­nie wska­zu­je na rozdźwięk między ideą heroicznego zrywu patriotycznego a rzeczywistością powstańczą. Z tego po­wo­du wpro­wa­dza wą­tek chło­pa, któ­ry za­miast od­dać hołd wal­czą­cym, wy­ko­rzy­stu­je ich klę­skę i za­bie­ra rze­czy na­le­żą­ce do zmar­łe­go. Ta sy­tu­acja ma uświa­do­mić czy­tel­ni­ko­wi głęboko zakorzenione w polskiej społeczności rozwarstwienie i brak narodowej jedności. Żerom­ski szcze­gól­nie ob­wia­nia za ten gest szlach­tę, któ­ra przez wie­ki do­pro­wa­dzi­ła lud do nę­dzy i po­zo­sta­wi­ła go bez świa­do­mo­ści na­ro­do­wej.



Przy­czy­ny klę­ski po­wsta­nia au­tor do­strze­ga w niezrozumieniu idei przez chłopów, któ­rzy nie po­strze­ga­li wal­ki o wol­ność jako swo­jej spra­wy, a na­wet wro­go od­no­si­li się do po­wstań­ców, z po­wo­du historii wyzysku ze strony polskiej szlachty. Sły­chać w tym kry­ty­kę wo­bec ide­ali­za­cji po­wsta­nia przez po­zy­ty­wi­stów. W ostat­nich chwi­lach Win­ry­cha wciąż ma na­dzie­ję, że jego po­świę­ce­nie nie pój­dzie na mar­ne i że idea, za któ­rą od­dal ży­cie, znaj­dzie kon­ty­nu­ato­rów, a jego du­sza i dzia­ła­nia prze­trwa­ją. Jed­nak rze­czy­wi­stość, z jaką przy­cho­dzi mu się zmie­rzyć, jest bru­tal­na.

### Wesele

W „We­se­lu” Sta­ni­sła­wa Wy­spiań­skie­go za­war­te jest kil­ka pro­ble­mów, któ­re au­tor wi­dział w pol­skim spo­łe­czeń­stwie. Istot­ną płasz­czy­zną jest tu charakterystyka chłopów oraz inteligencji, a także ich wzajemnych stosunków. Nie­kie­dy zda­ją się stać one w sprzecz­no­ści ze spra­wą nie­pod­le­gło­ścio­wą. Za­ra­zem au­tor pod­kre­śla po­zy­tyw­ne aspek­ty obu sta­nów. Chłopi zgromadzeni w bronowickiej chacie to ludzie niezwykle prężni, żywotni. Ich ciekawość otaczającego świata uka­zu­je, że ta gru­pa była ni­czym ki­piel sił wi­tal­nych, mo­gą­ca zro­dzić wie­lu wy­bit­nych lu­dzi, uży­tecz­nych w na­pra­wie oj­czy­zny. Za­ra­zem jed­nak chłopi pozbawieni byli podbudowy patriotycznej, a przez to nie posiadali idei przewodniej. Po­wo­do­wa­ło to brak kie­run­ku roz­wo­ju, a za­ra­zem po­zwa­la­ło na manipulację krew­ką masą. Nie za­wsze koń­czy­ło się to do­brze, szcze­gól­nie je­że­li wtrą­ci­li się do tego agen­ci za­bor­cy. Mowa tu rzecz ja­sna o rabacji galicyjskiej, któ­ra po­głę­bi­ła kon­flikt mię­dzy gru­pa­mi.



In­te­re­su­ją­cą po­sta­cią z per­spek­ty­wy przed­sta­wio­ne­go pro­ble­mu jest Czepiec — chłop, który w rozmowie z Dziennikarzem wykazuje się inteligencją oraz ciekawością świata. Jed­nak ko­lej­ne sce­ny z jego udzia­łem za­wsze wy­peł­nio­ne są wi­szą­cą w po­wie­trzu agre­sją. Cze­piec i jego chło­pi dają naj­lep­szy przy­kład wkła­du tej gru­py w spra­wę nie­pod­le­gło­ścio­wą, kie­dy chwy­ta­ją za prze­ku­te kosy i szu­ka­ją przy­wód­cy. Chło­pi u Wy­spiań­skie­go sta­no­wią więc swo­je­go ro­dza­ju żywioł — groźny, ale posiadający potencjał, któ­ry musi być wy­ko­rzy­sta­ny w do­brym celu.

Za­da­nie jego ufor­mo­wa­nia spo­czy­wa­ło w rę­kach in­te­li­gen­cji. Jako de­po­zy­ta­riu­sze spu­ści­zny kul­tu­ro­wej i pa­trio­tycz­nej Pol­ski oraz bez­po­śred­ni spad­ko­bier­cy szlach­ty, powinni przyjąć rolę „nauczycieli”. Tak wi­dział ich au­tor dra­ma­tu, na co do­bit­nie wska­zu­ją rozmowy między Dziennikarzem i Stańczykiem oraz Poetą i Rycerzem. Obie Oso­by Dra­ma­tu przed­sta­wia­ją in­te­li­gen­tom praw­dzi­we po­słan­nic­two ich za­wo­dów. Szcze­gól­nie Po­eta, jako oso­ba mo­gą­ca bu­dzić du­cha daw­nej chwa­ły, od­gry­wa tu­taj prze­wod­nią rolę. Wy­spiań­ski za­uwa­ża jed­nak, że inteligencja nie dorosła do tej roli. Nie tyl­ko po­grą­ża się w co­raz więk­szym ma­ra­zmie, ale nie do­strze­ga rów­nież w chło­pach ich praw­dzi­wej na­tu­ry. Woli żyć sielankami i modą na chłopomanię, za­miast wy­ko­rzy­staj po­ten­cjał chło­pów w spra­wie na­ro­do­wej.



Obie war­stwy spo­łecz­ne miały swoje role do odegrania, jednak zawiodły pod pewnymi względami. Nie ule­ga wąt­pli­wo­ści, że wina leży bardziej po stronie inteligencji — potomków szlachty.

## Inne konteksty literackie

- „Nad Niemnem” Elizy Orzeszkowej – Sytuacja chłopów jest przedstawiona w kontekście przemian społecznych zachodzących w drugiej połowie XIX wieku, po uwłaszczeniu, czyli zniesieniu pańszczyzny w 1864 roku. Witold Korczyński jest reprezentantem nowego pokolenia, typowym pozytywistą, który wierzy w patriotyzm ludu wiejskiego oraz jego wyjątkową rolę w partycypacji w życiu narodu pod zaborami. Dąży do porozumienia między dworem Korczyńskich a chłopami pracującymi na rzecz Korczyna, przyświeca mu idea połączenia zdobyczy kultury wysokiej i technologii z intuicją oraz doświadczeniem ludzi uprawiających ziemię. Dostrzega także obłudę salonowego wychowania, jakie odebrała jego siostra, co wskazuje na to, że mężczyzna obiektywnie postrzega swoją własną grupę społeczną.
- „Placówka” Bolesława Prusa – Józef Ślimak jest pańszczyźnianym chłopem żyjącym we względnym dobrobycie, którego spokój zakłóca sprzedaż uprawianej przez niego ziemi przez dziedzica na rzecz Niemców. Pojawia się wtedy pasmo nieszczęść — powódź, utopienie się syna Staśka, niemożność dostania pracy przy budowie kolei, zła sytuacja w gospodarstwie, bijatyka Jędrka, syna z Niemcami. Postać Ślimaka reprezentuje skłonność chłopstwa do bezrefleksyjnego stania przy swoim, bez otwartości na nowe rozwiązania, z bezmyślną akceptacją nawet takiego losu jak zajmowanie niesprawiedliwej pozycji społecznej w stosunku do zamożnych, bogacących się jego kosztem wójta czy dziedzica. Poniekąd koniec powieści pokazuje, że dzięki odpowiednim argumentom chłop zaczyna być bardziej otwarty na współpracę i zmiany zachodzące na wsi.
- „Lalka” Bolesława Prusa – W powieści arystokracja zostaje przedstawiona jako klasa społeczna oderwana od realiów życia codziennego, pogrążona w luksusach, beztrosce i własnych interesach. Przykładem takiej postaci jest Izabela Łęcka, w której zakochuje się Stanisław Wokulski, oraz jej ojciec Tomasz, który lekkomyślnie trwoni majątek i unika odpowiedzialności za swoje działania. Arystokraci są zwykle bierni wobec sprawy narodowej, zamiast walki pozostają ulegli wobec roli i działań zaborcy, broniąc tylko swoich interesów. Bolesław Prus chciał ukazać, że warstwa społeczna, która mogłaby przejąć kontrolę i zaopiekować się sprawami całego narodu, nie interesuje się lub nawet gardzi niższymi warstwami. Chłopi nie pojawiają się za bardzo na łamach książki, ale sam Wokulski pochodzący z niższej klasy społecznej jest odrzucany przez arystokratów, co sugeruje, że tym bardziej los chłopstwa jest im obojętny.
- „Chłopi” Władysława Stanisława Reymonta – Powieść składa się z czterech tomów, które noszą tytuły odwołujące się do pór roku. Wedle tej chronologii płynie codzienność mieszkańców wsi Lipiec, z których większość należy do chłopstwa. Wieś stanowi swoisty mikrokosmos, jest poniekąd odseparowana od miastowych spraw, a środowisko mieszczańskie kojarzy się z nieprzyjemnymi sprawami sądowymi lub innymi komplikacjami społecznymi. Tego typu konfliktem, wkraczającym w przestrzeń wsi Lipce, był wyrąb lasu, który groził jej z woli dziedzica niebiorącego pod uwagę opinii chłopów na ten temat. Stary Boryna jako głowa domu i typowy gospodarz, organizuje chłopów przeciwko straży dziedzica, co kończy się tzw. „bitwą o las”. Jej skutkiem jest skazanie mężczyzn z wioski na srogie kary, co dobitnie pokazuje brak możliwości współpracy między warstwami społecznymi w okresie zaborów.

## Podsumowanie

W spra­wie nie­pod­le­gło­ścio­wej za­rów­no chło­pi jak i in­te­li­gen­cja mie­li do ode­gra­nia pew­ną rolę. Jed­ni sta­no­wi­li re­zer­wu­ar kul­tu­ry, krze­wi­cie­li pa­trio­tycz­ne­go du­cha. Dru­dzy zaś da­wa­li na­ro­do­wi swo­ją wi­tal­ność, dziel­ność i siłę. Na swój spo­sób żad­na ze stron nie wy­ko­na­ła swo­je­go za­da­nia do koń­ca. Więk­sza wina spo­czy­wa jed­nak po stro­nie in­te­li­gen­cji, któ­ra nie po­tra­fi­ła roz­wią­zać pro­ble­mów tra­pią­cych chło­pów od cza­sów I Rzecz­po­spo­li­tej, a przez to za wol­no bu­dzi­ła w nich pol­skość.

