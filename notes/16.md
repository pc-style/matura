# Przyczyny nieporozumień między rodzicami a dziećmi. Omów zagadnienie na podstawie Skąpca Moliera. W swojej odpowiedzi uwzględnij również wybrany kontekst.

**Autor**: [MOLIER](https://poezja.org/wz/Molier/)

Nie bę­dzie du­żym uogól­nie­niem stwier­dze­nie, że każ­dy cho­ciaż raz w ży­ciu po­kłó­cił się ze swo­imi ro­dzi­ca­mi. Nie­któ­rzy wi­dzą w tym na­tu­ral­ny ele­ment do­ra­sta­nia - cał­ko­wi­cie nor­mal­ny i po­żą­da­ny. Wszyst­ko wy­da­je się jed­nak kwe­stią na­tę­że­nia ta­kie­go kon­flik­tu oraz jego pod­ło­ża. Te mogą zaś być roz­ma­ite. Kon­flikt mię­dzy ro­dzi­ca­mi a dzieć­mi jest pew­nym kul­tu­ro­wym ar­che­ty­pem, dla­te­go mo­że­my go od­na­leźć w ca­łej roz­cią­gło­ści li­te­ra­tu­ry.

Spis treści



## Przyczyny nieporozumień między rodzicami a dziećmi – zagadnienie

### Skąpiec

Fran­cu­ski ko­me­dio­pi­sarz Mo­lier pra­gnął swo­imi dzie­ła­mi wpły­wać na opi­nię pu­blicz­ną. W swo­im za­ło­że­niu piętnował zachowanie ówczesnych mieszczan, któ­rych sto­sun­ki spo­łecz­ne i ro­dzin­ne po­zo­sta­wia­ły wie­le do ży­cze­nia. Ko­me­dię „Skąpiec” mo­że­my od­czy­tać jako potępienie nadmiernej żądzy zysku i chciwości, ale rów­nież bezwzględnej władzy rodzica nad dziećmi.

Harpagon, ty­tu­ło­wy bo­ha­ter, to czło­wiek owładnięty obsesją na punkcie pieniądza. Mo­lier wy­ol­brzy­mił jego chci­wość do ka­ry­ka­tu­ral­nych kształ­tów, od­da­jąc przy tym od­czło­wie­cza­ją­cy efekt opę­ta­nia ma­mo­ną. Har­pa­gon ma dwoje dzieci, Kleanta i Elizę, ale w jego ser­cu bra­ku­je uczu­cia dla nich. Kon­flikt mię­dzy nimi prze­bie­ga na płasz­czyź­nie odmiennych aspiracji – dzie­ci pra­gną szczęścia u boku ukochanych: Ma­rian­ny i Wa­le­re­go, ale ich pla­ny krępuje chciwość ojca i jego pra­gnie­nie poślubienia wybranki syna.



W cza­sach Mo­lie­ra ojciec miał władzę nad wyborem partnerów ży­cio­wych dla dzie­ci, mógł je też wydziedziczyć i ska­zać na nę­dzę. Har­pa­gon nie potrafi kochać swoich dzieci, co pod­kre­śla ostat­nia sce­na, w któ­rej nie in­te­re­su­je go ich szczę­ście, a je­dy­nie szkatułka ze złotem. Kon­flikt ma więc tak­że pod­ło­że emo­cjo­nal­ne – Har­pa­gon to patologiczny rodzic, nisz­czą­cy ży­cie swo­ich dzie­ci.

### Tango

Sztan­da­ro­wym przy­kła­dem kon­flik­tu mię­dzy ro­dzi­ca­mi i dzieć­mi w pol­skiej li­te­ra­tu­rze jest „Tan­go” Sła­wo­mi­ra Mroż­ka. Au­tor po­słu­gu­je się tu­taj groteską, od­wra­ca­jąc stan­dar­do­we role, aby uka­zać pro­blem życia w świecie postmodernistycznym – pozbawionym formy chaosie pojęć.



Mo­że­my tu wy­róż­nić trzy pokolenia: mieszczańskie, pokolenie rewolucji obyczajowej oraz pokolenie ich potomków. Kon­flikt do­ty­czy dwóch ostat­nich, re­pre­zen­to­wa­nych przez Stomila, Ele­ono­rę i ich syna Ar­tu­ra. Ar­tur od­bie­ga od swo­ich ro­dzi­ców – pod­czas gdy Ele­ono­ra i Sto­mil żyją w cha­osie i ce­nią oby­cza­jo­wą fry­wol­ność, Ar­tur do­brze się ubie­ra i stu­diu­je dwa po­waż­ne kie­run­ki. To kontrastowe zachowanie jest wy­ra­zem jego buntu młodzieńczego. Ar­tur, wy­cho­wa­ny przez bun­tow­ni­ków, czu­je się pozbawiony własnej możliwości kontestacji, dla­te­go jego bunt po­le­ga na wprowadzeniu porządku. Kon­flikt opie­ra się na różnicy pokoleniowej i młodzieńczym buncie. Dla Ar­tu­ra bunt jest waż­nym ele­men­tem do­ra­sta­nia, gdyż przez kontestację zastanego ładu (bądź chaosu) two­rzy­my wła­sne „ja”. Mro­żek spro­wa­dza ten kon­flikt do groteskowej postaci, pod­kre­śla­jąc jego naturalność w procesie dorastania.

### Romeo i Julia

War­to przyj­rzeć się „Ro­meo i Ju­lia” Wi­lia­ma Szek­spi­ra, gdzie młod­sze po­ko­le­nie sprze­ci­wia się ro­dzi­com. Na dro­dze za­ko­cha­nych stoi waśń rodowa, któ­ra nie po­zwa­la im być szczę­śli­wy­mi. Po­wo­du­je to niebezpośredni konflikt, w któ­rym Romeo i Julia są zmuszeni stosować fortel prze­ciw­ko wła­snym ro­dzi­com. Po­wta­rza się więc sche­mat po­szu­ki­wa­nia przez dzie­ci szczę­ścia na wła­sną rękę i star­sze­go po­ko­le­nia, któ­re im to unie­moż­li­wia. Tym ra­zem prze­szko­dą nie są sami ro­dzi­ce, lecz prze­szłość ca­łej ro­dzi­ny. Wielopokoleniowa vendetta Kapuletów i Montekich od­ci­ska się pięt­nem na najmłodszych przedstawicielach rodu. Grze­chy ro­dzi­ców do­pa­da­ją więc dzie­ci, a zarzewiem konfliktu między pokoleniami sta­je się prze­szłość.



### Inne konteksty literackie

- „Dziady część III” Adama Mickiewicza – Konflikt Konrada z Bogiem to jedna z najważniejszych scen dramatu, kiedy bohater jawnie kwestionuje boską opatrzność i sprawiedliwość. W monologu "Wielka Improwizacja", Konrad przejawia postawę buntownika, który, w poczuciu swojego geniuszu i siły, żąda od Boga władzy nad losem narodu. Ten konflikt można interpretować metaforycznie jako bunt syna wobec ojca, gdzie Bóg reprezentuje autorytet, a Konrad, jako młody, zbuntowany romantyk, kwestionuje jego decyzje i wszechmoc. Mickiewicz ukazuje tym samym rozdźwięk między pokoleniem romantyków, które pragnęło zmian i poświęcenia dla ojczyzny, a autorytetami politycznymi i duchowymi, które wydawały się bierne wobec cierpienia narodu.
- „Chłopi” Władysława Reymonta – Konflikt między Maciejem Boryną a jego synem Antkiem jest jednym z głównych wątków powieści. Boryna, jako właściciel gospodarstwa i głowa rodziny, symbolizuje starsze pokolenie, które dąży do utrzymania swojej pozycji społecznej i majątkowej. Z kolei Antek, młodsze pokolenie, pragnie przejąć kontrolę nad ziemią i decydować o własnym życiu. Konflikt ten wynika z napięcia między pragnieniami młodych ludzi a tradycjami i hierarchią rodzinną, w której ojciec ma decydujący głos. Reymont ukazuje tu uniwersalny problem różnicy pokoleniowej, gdzie młodzi dążą do niezależności i realizacji własnych ambicji, podczas gdy starsze pokolenie trzyma się kurczowo władzy, nie chcąc oddać sterów ani własności.
- „Lalka” Bolesława Prusa – Konflikt między Izabelą Łęcką a jej ojcem, Tomaszem, choć subtelny, ukazuje różnice w postrzeganiu świata i ról społecznych. Tomasz Łęcki, będący w trudnej sytuacji finansowej, ma nadzieję na poprawę losu poprzez korzystne małżeństwo córki. Izabela, wychowana w atmosferze arystokratycznych wartości, czuje się zmuszona do zawarcia małżeństwa z rozsądku, co wywołuje u niej frustrację. Prus przedstawia tu rozdźwięk między tradycyjnymi oczekiwaniami wobec kobiet, a pragnieniem Izabeli, by znaleźć szczęście na własnych warunkach.
- „Król Lear” Williama Szekspira – W toku akcji dochodzi do tragicznego nieporozumienia między tytułowym bohaterem a jego córkami, szczególnie między Learem a Kordelią. Lear pragnie od swoich córek wyraźnych deklaracji miłości i posłuszeństwa, co staje się przyczyną dramatycznych wydarzeń. Gdy Kordelia odmawia fałszywego pochlebstwa, zostaje wydziedziczona i wygnana. Konflikt wynika z niezrozumienia emocjonalnych potrzeb i motywacji dzieci przez starsze pokolenie. Lear oczekuje miłości warunkowej, a jego pycha i egocentryzm prowadzą do katastrofy. W miarę rozwoju akcji, Lear zaczyna zdawać sobie sprawę z błędów i stopniowo popada w obłęd, gdyż tragicznie spóźnione zrozumienie nie jest w stanie naprawić zniszczonych relacji rodzinnych.

## Podsumowanie

Ar­che­ty­picz­ny konflikt pokoleń może przy­bie­rać wie­le róż­ny form. Róż­ni­ce mię­dzy dzieć­mi i ich ro­dzi­ca­mi mogą wy­ni­kać z ich od­mien­nych cha­rak­te­rów, zmia­ny aspi­ra­cji młod­sze­go po­ko­le­nia wzglę­dem star­sze­go, czy cią­żą­cej na ro­dzi­nie prze­szło­ści. Na­le­ży jed­nak pa­mię­tać, że pew­na doza na­pię­cia mię­dzy dzieć­mi i ich ro­dzi­ca­mi to na­tu­ral­ny efekt do­ra­sta­nia. Eman­cy­pa­cja spod wła­dzy star­sze­go po­ko­le­nia wy­ma­ga bo­wiem kon­fron­ta­cji, któ­ra naj­czę­ściej przy­bie­ra for­mę mło­dzień­cze­go bun­tu. Kwe­stią nie jest więc samo wy­stę­po­wa­nie tego zja­wi­ska, a jego prze­bieg i in­ten­syw­ność. Dzie­ci dą­żą­ce o nie­za­leż­no­ści, wy­ra­bia­ją­ce so­bie wła­sne zda­nie mogą nie zga­dzać się ze swo­imi ro­dzi­ca­mi. Je­że­li jed­nak taki kon­flikt prze­ro­dzi się w jaw­ną wro­gość, bę­dzie to mia­ło złe za­koń­cze­nie. Wszyst­kie trzy przed­sta­wio­ne po­wy­żej hi­sto­rie są prze­ja­wem wła­śnie ta­kie­go skraj­ne­go an­ta­go­ni­zmu. Po­ka­zu­ją one rów­nież, co się dzie­je, kie­dy oba po­ko­le­nia za­po­mi­na­ją o naj­waż­niej­szym - że są ro­dzi­ną.

