# Jaką war­tość dla czło­wie­ka ma pa­mięć o prze­szło­ści? Omów za­gad­nie­nie na pod­sta­wie Miej­sca An­drze­ja Sta­siu­ka. W swo­jej od­po­wie­dzi uwzględ­nij rów­nież wy­bra­ny kon­tekst.

**Autor**: [ANDRZEJ STASIUK](https://poezja.org/wz/Andrzej_Stasiuk/)

Czło­wiek w swo­jej na­tu­rze po­sia­da nie­ja­ko wie­le płasz­czyzn. Ist­nie­je w prze­strze­ni ma­te­rial­nej, emo­cjo­nal­nej i du­cho­wej. Za­nu­rzo­ny jest rów­nież w cza­sie, sta­jąc się za­ra­zem ele­men­tem, jak rów­nież twór­cą hi­sto­rii. Z tą ostat­nią nie­ro­ze­rwal­nie zwią­za­na jest pa­mięć. Isto­ta ludz­ka jako je­dy­na zna­na po­sia­da moż­li­wość utrwa­la­nia i prze­ka­zy­wa­nia jej po­przez ko­lej­ne po­ko­le­nia. Two­rzy to moż­li­wość po­zna­nia swo­je­go po­cho­dze­nia, jak rów­nież umiesz­cza na płasz­czyź­nie hi­sto­rii pew­nej spo­łecz­no­ści. Moż­na więc po­wie­dzieć, że pa­mięć jest dla czło­wie­ka wy­znacz­ni­kiem jego ko­rze­ni, a przez to przy­na­leż­no­ści. Li­te­ra­tu­ra sta­no­wi no­śnik pa­mię­ci o prze­szło­ści, tak więc po­twier­dze­nia tej tezy na­le­ży szu­kać wła­śnie w niej.

Spis treści



## Jaką war­tość dla czło­wie­ka ma pa­mięć o prze­szło­ści? – zagadnienie

### Miejsce

Ty­tu­ło­we miej­sce z opo­wia­da­nia Andrzeja Stasiuka wy­ra­ża sobą mię­dzy in­ny­mi tęsknotę. Zda­niem nar­ra­to­ra, ode­rwa­nie bu­dyn­ku od użyt­ku­ją­cej go spo­łecz­no­ści po­wo­du­je je­dy­nie po­zba­wie­nie go ewi­dent­ne­go sen­su bytu. Cerkiew opi­sy­wa­na na ła­mach dzie­ła umiesz­czo­na jest w nie­okre­ślo­nej prze­szło­ści tych lu­dzi, przez co sama staje się elementem symbolicznym. To Miej­sce - coś, co ich spajało i stanowiło centrum życia. Naj­le­piej tą trud­ną do od­da­nia praw­dę ob­ra­zu­je za­cho­wa­nie po­tom­ków lu­dzi, któ­rzy wró­ci­li z wy­sie­dle­nia po otwar­ciu wschod­niej gra­ni­cy. Sta­re ko­bie­ty od­da­wa­ły cześć oł­ta­rzo­wi w zbu­twia­łym bu­dyn­ku, mimo iż przy­no­sił na myśl piw­ni­cę za­miast świą­ty­ni. Spa­ra­li­żo­wa­ny męż­czy­zna zo­stał do niej przy­wie­zio­ny na wo­zie, aby ostat­ni raz zo­ba­czyć miej­sce chrztu i pra­cy swo­je­go ojca nad wy­mia­ną da­chu. Zna­mien­ne, że jego ciało się poddało, ale pamięć zdawała się niezwykle świeża. Wę­dro­wał nią po nie­ist­nie­ją­cej już wsi, tak jak­by domy zo­sta­ły unie­śmier­tel­nio­ne w nim sa­mym. Czło­wiek stał się nośnikiem przeszłości, za­ra­zem sam czer­piąc z niej swo­je ko­rze­nie. Miej­sce, a do­kład­nie zwią­za­na z nim hi­sto­ria, sta­ły się nie­od­łącz­nym ele­men­tem toż­sa­mo­ści tych lu­dzi. Sta­no­wi­ła punkt, z któ­re­go okre­śla­li się wśród bez­mia­ru świa­ta. Tęsknota, o jakiej mówi narrator to nie tylko uczucie religijne, to również nostalgia wiecznego powracania do domu. To wła­śnie jest pa­mięć o prze­szło­ści.

### Syzyfowe prace

„Syzyfowe prace” Stefana Żeromskiego ostrze­ga­ją o dru­giej stro­nie spek­trum pa­mię­ci. Po­ka­zu­ją, jak po­zba­wio­ny pa­mię­ci czło­wiek jest po­dat­ny na ma­ni­pu­la­cję ze stro­ny in­nych. Gim­na­zja­li­ści z Kle­ry­ko­wa byli pod­da­wa­ni rusyfikacji, od­by­wa­ją­cej się mię­dzy in­ny­mi wła­śnie po­przez ob­dar­cie z wszel­kie­go ko­rze­nia hi­sto­rycz­ne­go. Język, nośnik pamięci, został im zabrany, a historia własnych przodków obrzydzona. Nie czu­jąc przy­na­leż­no­ści, mie­li nie znaj­do­wać punk­tu od­nie­sie­nia dla swo­je­go miej­sca w świe­cie i hi­sto­rii. Pod­le­ga­li przez to wpływowi, upo­ka­rza­ją­cej for­mie pro­jek­cji kul­tu­ry jako kaj­dan na­ło­żo­nych po­ko­na­ne­mu przez zwy­cięz­cę. Zda­niem Żerom­skie­go, nie moż­na jed­nak stłam­sić pa­mię­ci w czło­wie­ku, po­nie­waż przeszywa ona jego naturę. Udo­wad­nia to sce­na recytacji Reduty Ordona. Emo­cje, ja­kie prze­ży­wa wte­dy Marcin Borowicz, przy­po­mi­na­ją, jak­by wol­ny duch szar­pał się i ra­nił pod­czas wy­ry­wa­nia z czar­nych oko­wów kłam­stwa. Chło­pak pod­świa­do­mie wiedział, że narzucana mu tożsamość rosyjska jest całkowicie obca, ponieważ nie opiera się na przeszłości. Czło­wiek zaś nie jest sa­mot­ną ska­łą, za­wsze ma po­czą­tek i miej­sce po­śród rze­szy swo­ich przod­ków. Je­dy­nie na­wią­zu­jąc do pa­mię­ci o nich, może od­na­leźć swo­ją przy­na­leż­ność w świe­cie. Bo­ro­wi­czo­wi się to uda­ło.



## Inne konteksty literackie

- „Gloria victis” Elizy Orzeszkowej – Opowiadanie zostało napisane jako odpowiedź na słabnącą pamięć o powstaniu styczniowym. Autorka chciała przypomnieć młodemu pokoleniu o ludziach, którzy poświęcili życie w beznadziejnej, ale heroicznej walce o zachowanie własnej odrębności narodowej. Opowiedziana tam historia toczy się wokół pamięci. Jej wiecznym szafarzem jest tutaj przyroda, która pamięta, mimo zapomnienia przez potomnych, na łamach noweli jest wiele razy personifikowana, bo to właśnie drzewa opowiadają historię dzielnych powstańczych oddziałów, rozbitych przez atak Moskali. Przeszłość daje tożsamość - coś, o co walczyli powstańcy. Honorując ich mimo przegranej, pozwala pośmiertnie na ziszczenie się marzeń umarłych.
- „Pan Tadeusz” Adama Mickiewicza – Istotną kwestią w epopei narodowej jest pamięć o przeszłości szlacheckiej polskiego narodu. Nie jest ona jednak przywoływana na pusto, lecz poprzez opisy wciąż istniejących zwyczajów i obrządków pochodzących z tradycji codziennych czynności, takich jak polowanie, grzybobranie, kultura gościnności. Dwór w Soplicowie jest symbolem dziedzictwa i tożsamości Polaków, którzy chociaż uciskani przez zaborców w różnych okresach historii, dbają o dobra swojej kultury, upatrując w nich swoiste miejsca pamięci. Bez pielęgnowania tradycji, upadnie poczucie przywiązania do niepodległości.
- „Sklepy cynamonowe” Brunona Schulza – Narratorem zbioru opowiadań jest dziecko, Józef, w którym możemy swobodnie upatrywać swoistego porte-parole autora. Opowiadania są skoncentrowane na wspomnieniach z dzieciństwa, na rzeczach i ludziach postrzeganych z perspektywy człowieka, który nie wszystko jest sobie jeszcze logicznie i racjonalnie wyjaśnić. Dlatego przykładowo w opisy ulic czy sklepów, naturalnie wplatają się wątki i wyobrażenia z pogranicza magii. Mają one swój szczyt w opisie samego ojca narratora, który z czasem zaczyna sam upodabniać się do egzotycznego ptactwa, będącego obiektem jego badań. Przeszłość jest dla Schulza przede wszystkim źródłem inspiracji, ale też tworzywem literackim, z którego może czerpać jako dorosły.
- „Dziady cz. II” Adama Mickiewicza – W tej części „Dziadów” głównym wątkiem jest akcja mająca miejsce w kaplicy. Tam w okresie zadusznym zbiera się gromada ludzi, w tym Guślarz, po to, aby odprawić obrzęd zwany właśnie dziadami. Polega on na przywoływaniu kolejno duchów, z których każdy obarczony jest jakiegoś rodzaju brzemieniem, nie pozwalającym zakończyć tułaczki po ziemi, pomimo śmierci. Dramat ukazuje uniwersalne problemy, ukazując przeszłe rytuały jako formę refleksji, zwłaszcza w okresie, gdy granica między światem żywych i umarłych pozostaje cienka, wedle ludowych wierzeń.

## Podsumowanie

Pew­ne po­wie­dze­nie mówi, że nie na­le­ży prze­sa­dzać sta­rych drzew. Od­no­si się ono do lu­dzi, któ­rzy rów­nież mają ko­rze­nie. Są one zwią­za­ne z grun­tem prze­szło­ści, któ­rą pe­ne­tru­ją, wzra­sta­ją dzię­ki jej ży­zno­ści. Pa­mięć to wła­śnie bu­du­lec drze­wa-czło­wie­ka. Dzię­ki niej mamy ko­rze­nie, a przez to toż­sa­mość i opar­cie w cha­otycz­nym świe­cie. To nie­zwy­kle waż­ne, po­nie­waż sła­bo uko­rze­nio­ne drze­wa wiatr hi­sto­rii może ła­two wy­wró­cić.

