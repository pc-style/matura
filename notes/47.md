# Młodość jako czas kształtowania własnej tożsamości. Omów zagadnienie na podstawie Przedwiośnia Stefana Żeromskiego. W swojej odpowiedzi uwzględnij również wybrany kontekst.

**Autor**: [STEFAN ŻEROMSKI](https://poezja.org/wz/Stefan_Zeromski/)

Mło­dość jest okre­sem klu­czo­wym dla kształ­to­wa­nia się na­szej oso­bo­wo­ści oraz toż­sa­mo­ści. To wła­śnie wte­dy prze­ku­wa­my nie­ogra­ni­czo­ny po­ten­cjał dziec­ka w to, co póź­niej bę­dzie­my dum­nie okre­ślać sło­wem „ja”. Ten skom­pli­ko­wa­ny, fa­scy­nu­ją­cy i za­ra­zem bo­le­sny pro­ces był od daw­na przed­mio­tem ana­li­zy li­te­rac­kiej. Nie­zli­czo­na ilość au­to­rów wszyst­kich po­ko­leń po­chy­la­ła się nad pro­ble­mem kształ­to­wa­nia wła­snej oso­bo­wo­ści przez lu­dzi mło­dych, nie­raz ko­rzy­sta­jąc z wła­snych do­świad­czeń.

Spis treści



## Młodość jako czas kształtowania własnej tożsamości – zagadnienie

### Przedwiośnie

Sło­wo „przed­wio­śnie”, uży­te jako ty­tuł przez Stefana Żeromskiego, ozna­cza przejściowy okres pomiędzy zimą a wiosną. Cha­rak­te­ry­zu­je się on mie­sza­ną po­go­dą, któ­ra nie pa­su­je do żad­nej z po­wyż­szych pór roku i czę­sto jest bar­dzo nie­przy­jem­na. To wła­śnie wte­dy do­mi­nu­je bło­to po­wsta­łe w wy­ni­ku roz­to­pów. W od­nie­sie­niu do fa­bu­ły przed­wio­śniem mo­że­my okre­ślić po­ło­że­nie Pol­ski za­raz po od­zy­ska­niu nie­pod­le­gło­ści, ale rów­nież uka­za­ny okres ży­cia głów­ne­go bo­ha­te­ra.

Cezary Baryka jest typowym bohaterem dynamicznym - po­sta­cią, któ­rej postawa zmienia się podczas trwania akcji powieści. Po­zna­je­my go w Baku jako na­sto­lat­ka, nie­co roz­piesz­czo­ne­go syna pol­skich imi­gran­tów. Okres wkra­cza­nia we wcze­sną do­ro­słość chło­pa­ka na­zna­czy­ło odej­ście ojca na front oraz wy­buch re­wo­lu­cji. Brak au­to­ry­te­tu w po­sta­ci Se­we­ry­na Ba­ry­ki oraz na­stro­je pa­nu­ją­ce wte­dy na uli­cach Baku wy­raź­nie od­ci­snę­ły pięt­no na ro­dzą­cej się toż­sa­mo­ści chło­pa­ka. Pierw­sze po­zwo­li­ło wręcz od­dzia­ły­wać dru­gie­mu. Ce­za­ry bę­dzie już do koń­ca no­sił w so­bie wrażliwość na ludzką niedolę oraz niezgodę na nią, co ilustruje buntowniczą naturę chłopaka, na­wet kie­dy osta­tecz­nie wy­zbę­dzie się za­pa­trze­nia w ko­mu­nizm. Nie ule­ga jed­nak wąt­pli­wo­ści, że to wła­śnie rewolucja wtło­czy­ła w oso­bo­wość Ce­za­re­go te ce­chy. Czło­wiek nie jest jed­nak tyl­ko na­czy­niem, bez­re­flek­syj­nie przyj­mu­ją­cym wszel­kie bodź­ce ze­wnętrz­ne. Jako mi­kro­ko­smos prze­twa­rza wszyst­ko, co ma na nie­go wpływ i two­rzy z tego mo­zai­kę wła­sne­go „ja”. W przy­pad­ku Ce­za­re­go Ba­ry­ki było po­dob­nie, co udo­wod­nio­no już na przy­kła­dzie zmia­ny jego na­sta­wie­nia do re­wo­lu­cji. Bo­ha­ter poprzez zetknięcie z kolejnymi ideami, wydarzeniami i ludźmi zmienia się, określa jako osobna jednostka. Woj­na pol­sko-bol­sze­wic­ka uczy go mi­ło­ści do oj­czy­zny ro­dzi­ców. Nie do­strze­ga­jąc jed­nak „szkla­nych do­mów” ojca, po­zo­sta­je bu­du­ją­cy kry­tycz­ny wo­bec jej nie­spra­wie­dli­wo­ści spo­łecz­nych. Czu­je po­trze­bę zmian, jed­nak nie może za­ak­cep­to­wać ani ich ra­dy­kal­nej, ani zbyt wol­nej wer­sji. Obie ścież­ki wy­da­ją się złe, do cze­go Ce­za­ry mógł dojść w wy­ni­ku prze­ana­li­zo­wa­nia wła­snych do­świad­czeń re­wo­lu­cyj­nych i ob­ser­wa­cji ziemiańskiego życia mieszkańców Nawłoci.



Kie­dy Ce­za­ry przy­łą­cza się do idą­cej na Bel­we­der de­mon­stra­cji, po­cząt­ko­wo idzie z nimi, a po­tem po­sta­na­wia się odłą­czyć. Trudna do interpretacji scena może oznaczać zwieńczenie procesu kształtowania się tożsamości bohatera. Wy­cho­dząc z tłu­mu pro­te­stu­ją­cych ro­bot­ni­ków, pod­kre­śla toż­sa­mo­ścio­wą waż­ność bun­tu prze­ciw nie­spra­wie­dli­wo­ści. Kie­dy jed­nak Ce­za­ry od­cho­dzi od pro­te­stu i idzie sa­mot­nie, jest to wy­raz konkluzji nad swoją przeszłością, przepracowania jej i ukształtowania własnego „ja”. Co naj­waż­niej­sze, jest to „ja” świa­do­me. Nie ist­nia­ło­by, jed­nak gdy­by nie wcze­śniej­sze wy­da­rze­nia po­wie­ści, a szcze­gól­nie mło­dość Ba­ry­ki w Baku.

### Syzyfowe prace

Po­dob­ny pro­ces mo­że­my za­ob­ser­wo­wać u in­ne­go bo­ha­te­ra Żerom­skie­go, Marcin Borowicza z „Syzyfowych Prac”. Sche­mat nie­ja­ko po­wta­rza się w swo­ich klu­czo­wych ele­men­tach. Mło­dy chło­piec zo­sta­je wystawiony na działanie odgórnego procesu dziejowego - rusyfikacji. Przyj­mu­je go ze wzglę­du na pły­ną­ce z tego ko­rzy­ści, wy­da­je się cał­ko­wi­cie pod­po­rząd­ko­wa­ny. Wszyst­ko zmie­nia się dia­me­tral­nie pod wpły­wem in­ne­go ucznia, Ber­nar­da Zy­gie­ra. Jego płomienna recytacja „Reduty Ordona” Adama Mickiewicza wzbu­dza w chło­pa­ku tęsknotę za czymś, czego rusyfikatorzy nie dali mu poznać. Od tego mo­men­tu, wła­sny­mi si­ła­mi, pró­bu­je odkrywać polskie dziedzictwo i poszukiwać własnej drogi życiowej. Dzię­ki sa­mo­kształ­ce­niu w gro­nie przy­ja­ciół po­sze­rza za­kres wie­dzy po­nad do­stęp­ny w szko­le, kształ­tu­je wła­sne po­glą­dy i bu­dzi pa­trio­tycz­ne od­czu­cia wzglę­dem oj­czy­zny. Pra­ca ru­sy­fi­ka­to­rów oka­zu­je się sy­zy­fo­wa, po­nie­waż Mar­cin ucie­ka ich za­pę­dom dzię­ki bu­do­wa­niu nie­za­leż­nej od sys­te­mu toż­sa­mo­ści. Mar­cin czy­ni to nie­ja­ko w opozycji do tej, któ­rą sta­ra­no się mu na­rzu­cić. Mo­men­tem istot­nym dla bo­ha­te­ra jest spo­tka­nie z po­ezją Mic­kie­wi­cza, sta­no­wi bo­wiem swo­iste „prze­bu­dze­nie” jego sa­mo­świa­do­mo­ści. Przed­tem był bezwiednym uczestnikiem procesu rusyfikacji, pod­da­wał się naj­ko­rzyst­niej­sze­mu prze­bie­go­wi wy­da­rzeń. Kie­dy jed­nak zro­zu­miał, że po­wi­nien sam szu­kać sie­bie, roz­po­czął żmud­ny pro­ces budowania tożsamości.



### Kordian

Pi­sząc o mło­dzień­czym bun­cie trud­no nie wspo­mnieć choć­by jed­ne­go twór­cy ro­man­tycz­ne­go. W wy­pad­ku te­ma­tu bu­do­wa­nia toż­sa­mo­ści musi to być „Kordian” Juliusza Słowackiego. Ten dynamiczny bo­ha­ter po­sta­na­wia po­szu­ki­wać celu w ży­ciu po zawodzie miłosnym. Całe dzie­ło Sło­wac­kie­go jest w isto­cie opi­sem bu­do­wa­nia toż­sa­mo­ści bo­ha­te­ra, a do­kład­nie dro­gi ku „oświe­ce­niu”, któ­re mo­że­my ro­zu­mieć jako dojrzałość. Kordian po­szu­ku­je ko­lej­nych idei, kon­fron­tu­je się z nimi i świa­do­mie je od­rzu­ca, do­strze­ga­jąc ich wady. Wy­ra­bia dzię­ki temu własne pojęcie o świecie.Od­by­wa się to na za­sa­dzie od­nie­sie­nia do wła­snych prze­żyć. Co waż­ne, jest to od­nie­sie­nie świa­do­me, nie dzie­ło przy­pad­ku.

## Inne konteksty literackie

- „Cierpienia młodego Wertera” Johanna Wolfganga Goethego – Tytułowy młodzieniec jest postacią, która całkowicie oddaje się swoim emocjom. Jego młodość naznacza nadwrażliwość na przyrodę, sztukę i relacje międzyludzkie. Głównym wątkiem powieści jest miłość Wertera do Lotty, która, mimo że odwzajemnia jego uczucia, jest jednocześnie związana z innym mężczyzną. Werter nie potrafi odnaleźć swojego miejsca w społeczeństwie, co także wpływa na jego samopoczucie i rozwój, ponieważ jako mieszczanin nie może zostać zaakceptowany w salonie towarzyskim Wahlheim, gdzie tutejsi ludzie zdają się z niego kpić. Odrzuca konwencjonalne normy i wartości, co sprawia, że staje się jeszcze większym samotnikiem. Nie może zrozumieć, dlaczego społeczeństwo, w którym żyje, nie dostrzega wartości emocji i uczuć, co dodatkowo pogłębia jego izolację. Niemożliwość pogodzenia się z takimi warunkami społecznego życia, skutkuje decyzją o samobójstwie. Świadczy to o tym, że młodość jako burzliwy okres kształtowania tożsamości, może doprowadzić człowieka do autodestrukcji.
- „Pani Bovary” Gustave’a Flauberta – Emma Bovary to postać reprezentująca dążenie do idealnego życia, marzeń i emocji dominujących w młodzieńczej fazie życia. Choć nie jest nastolatką, jej zachowania i pragnienia mają wiele wspólnego z doświadczeniami młodych ludzi, którzy często poszukują sensu i spełnienia w świecie pełnym rozczarowań. Jej romansowe relacje z mężczyznami, w tym z Rudolfem i Leonem, ukazują, jak silne są młodzieńcze marzenia o dynamicznych relacjach, zaczerpnięte z ukochanych przez nią powieści, które jednak są nieosiągalne w obliczu rzeczywistości. Emma stanowi również przykład tego, jak brak zrozumienia i wsparcia w otoczeniu może wpłynąć na rozwój młodego człowieka. Jej mąż, Karol, jest postacią naiwnego, kochającego mężczyzny, który nie potrafi sprostać jej oczekiwaniom, co prowadzi do poczucia izolacji i frustracji. W rezultacie Emma staje się uwięziona w swoich pragnieniach i zdając sobie z tego sprawę, popełnia samobójstwo.
- „Chłopcy z placu broni” Ferenca Molnára – Chłopcy, reprezentujący różne charaktery i style życia, uczą się, jak ważne są przyjaźń i wspólnota w obliczu przeciwności losu. Ich zmagania z rywalizującą grupą pokazują, że młodość to czas, w którym kształtują się pierwsze ideały oraz wartości, a także gdzie pojawiają się pierwsze konflikty z dorosłymi i ich oczekiwaniami. Muszą nie tylko bronić swojego terytorium, ale także radzić sobie z relacjami między sobą, co prowadzi do rozwoju ich osobowości. W miarę postępu fabuły bohaterowie uczą się o lojalności, odwadze i odpowiedzialności, co jest kluczowe w procesie kształtowania ich tożsamości. Wobec dorosłych, którzy często nie rozumieją ich potrzeb i wartości, chłopcy muszą znaleźć własny głos i wyrazić swoje przekonania. Ich walka o plac zabaw staje się metaforą dla młodych ludzi w poszukiwaniu swojego miejsca w społeczeństwie oraz definiowania własnej tożsamości w złożonym świecie dorosłych.
- „Zbrodnia i kara” Fiodora Dostojewskiego – Rodion Raskolnikow to młody student, który przechodzi skomplikowany proces kształtowania swojej tożsamości w obliczu moralnych i psychologicznych wyzwań, jakie stawia przed nim życie w Petersburgu. Jest inteligentny i zdolny, o czym świadczy studiowanie przez niego prawa, jednak ma się to wkrótce zmienić ze względu na problemy finansowe chłopaka. Raskolnikow, w poszukiwaniu sensu w życiu i próbując zrozumieć swoje miejsce w społeczeństwie, decyduje się na dokonanie morderstwa, co prowadzi go do dramatycznej wewnętrznej walki. Wierzy, że w imię wyższych celów – takich jak poprawa losu ludzkości – można usprawiedliwić zbrodnię, którą będzie zamordowanie lichwiarki w celu wzbogacenia się jej kosztem. Jego decyzja o zbrodni staje się katalizatorem głębokiego kryzysu tożsamości. W miarę rozwoju akcji Raskolnikow staje się coraz bardziej osamotniony, jego przekonania zaczynają się chwiać, a moralne konsekwencje jego czynów doprowadzają go do stanu psychicznej dezintegracji.

## Podsumowanie

Mło­dość jest więc istot­nym okre­sem dla kształ­to­wa­nia toż­sa­mo­ści. Zdo­by­wa­my wte­dy nowe do­świad­cze­nia, do któ­rych mu­si­my się od­nieść i przez to stwo­rzyć swo­je „ja”. Nie de­cy­du­je­my o tym, co nas spo­ty­ka, a je­dy­nie o na­szym sto­sun­ku do tych wy­da­rzeń. Jest to pro­ces, w któ­rym uczest­ni­czy­my mniej lub bar­dziej świa­do­mie, ale tak­że pole ście­ra­nia się róż­nych sił o do­mi­na­cję nad kształ­tem na­sze­go do­ro­słe­go świa­to­po­glą­du.

