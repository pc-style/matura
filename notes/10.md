# Motyw tańca śmierci. Omów zagadnienie na podstawie znanych Ci fragmentów Rozmowy Mistrza Polikarpa ze Śmiercią. W swojej odpowiedzi uwzględnij również wybrany kontekst.

**Autor**: [INNY](https://poezja.org/wz/Inny/)

Nie­unik­nio­na, od za­wsze na­pa­wa­ła nas in­stynk­tow­nym stra­chem. Przez swo­ją ta­jem­ni­cę, śmierć sta­wa­ła się dla lu­dzi zja­wi­skiem nie­mal mi­stycz­nym. Szu­ka­no w niej uni­wer­sal­nej praw­dy, wy­cią­ga­no na­ukę po­trzeb­ną za­ra­zem do zro­zu­mie­nia sen­su ży­cia, jak też ak­cep­ta­cji jego koń­ca. Kon­se­kwen­cją in­te­lek­tu­al­nej ana­li­zy śmier­ci stał się jej ob­raz wy­kre­owa­ny w li­te­ra­tu­rze i sztu­ce. Jednym z najbardziej znanych pozostaje motyw „danse macabre” — tańca śmierci. Ten gro­te­sko­wy ob­raz Ko­stu­chy pro­wa­dzą­cej ko­ro­wód zło­żo­ny z prze­róż­nych grup spo­łecz­nych wy­wo­dzi się ze śre­dnio­wie­cza, jest jed­nak da­lej obec­ny w kul­tu­rze.

Spis treści



## Motyw tańca śmierci – zagadnienie

### Rozmowa Mistrza Polikarpa ze Śmiercią

Dia­log „Roz­mo­wa Mi­strza Po­li­kar­pa ze Śmier­cią” to śre­dnio­wiecz­ny moralitet, czy­li dzie­ło ma­ją­ce funk­cje mo­ra­li­zu­ją­cą dy­dak­tycz­ną. Opie­wa roz­mo­wę mię­dzy wiel­kim i sław­nym uczo­nym Po­li­kar­pem a samą Śmier­cią. Mistrz mo­dlił się żar­li­wie do Boga o moż­li­wość tego spo­tka­nia, po­nie­waż pra­gnął po­znać ta­jem­ni­ce osta­tecz­ne­go koń­ca ludz­kie­go ży­cia. In­te­re­so­wa­ły go spo­so­by jego unik­nię­cia, choć osta­tecz­nie wy­cią­gnął z roz­mo­wy zu­peł­nie inną na­ukę. Po praw­dzie Mistrz Po­li­karp nie był na­wet go­to­wy na samo spo­tka­nie. Gdy Kostucha ukazuje mu się w spersonifikowanej, ohydnej formie, mędrzec mdleje. Gni­ją­ce zwło­ki z kosą w ręku wy­śmie­wa­ją ten strach u czło­wie­ka, któ­re­mu ko­niec nie był jesz­cze pi­sa­ny.

Do­strzec tu moż­na ele­men­ty hu­mo­ry­stycz­ne, a do­kład­nie groteskę — tak istot­ną dla ca­łe­go tań­ca śmier­ci. Po opa­no­wa­niu się Po­li­karp za­da­je ko­lej­ne py­ta­nia swo­jej roz­mów­czy­ni. Zdra­dza mu ona, że nie istnieje sposób na uniknięcie jej kosy. Nie ustrze­że od niej ani bo­gac­two, ani wie­dza, ani wiek. Umrą wszy­scy, choć szcze­gól­nie swo­je­go losu po­win­ni oba­wiać się grzesz­ni­cy, po­nie­waż Śmierć ma w źle szcze­gól­ne upodo­ba­nie. Zro­dzi­ła się bo­wiem z grze­chu pier­wo­rod­ne­go i bę­dzie im to­wa­rzy­szyć aż do Sądu Osta­tecz­ne­go. W utwo­rze występuje jednak jako nauczycielka, moralizatorka. Prze­strze­ga bo­wiem Po­li­kar­pa, by nie pro­wa­dził nie­pra­we­go ży­cia. Aby nie zo­stać po­tę­pio­nym, na­le­ży żyć zgod­nie z przy­ka­za­nia­mi Boga. Wszy­scy bo­wiem zgi­ną, a po­tem od­po­wie­dzą za swo­je grze­chy.



Mo­tyw tań­ca śmier­ci zre­ali­zo­wa­ny zo­sta­je tu­taj po­przez kolejne wyliczenia ludzi, którzy podlegają władzy Kostuchy. Roz­mów­czy­ni Po­li­kar­pa groteskowo wymienia ludzi ze wszystkimi ich przywarami, zaznaczając tym samym potrzebę walki z grzechem. Pod­kre­śla, że za­rów­no bied­ni jak i bo­ga­ci po­ło­żą gło­wę pod jej kosę. Tym sa­mym zrów­nu­je ich wo­bec prze­zna­cze­nia i za­sad spo­łecz­nych. Obok funk­cji re­li­gij­nej są do pod­sta­wo­we cele mo­ty­wu tań­ca śmier­ci. Po­przez swo­ją gro­te­sko­wą for­mę przy­po­mi­nał on lu­dziom, że wszy­scy są śmier­tel­ni i rów­ni wo­bec śmier­ci. Dla­te­go mu­szą prze­strze­gać przy­ka­zań Boga, po­nie­waż nie ma moż­li­wo­ści unik­nię­cia od­po­wie­dze­nia za swo­je czy­ny. Ohyd­ny wy­gląd Ko­stu­chy ma zaś kie­ro­wać my­śli czło­wie­ka ku rze­czom nie­śmier­tel­nym, nie­biań­skim. Cia­ło bo­wiem prze­mi­ja, jest mar­no­ścią — vanitas.

### Siódma pieczęć

Choć mo­tyw „dan­se ma­ca­bre” zwią­za­ny jest przede wszyst­kim z okre­sem śre­dnio­wie­cza, na­dal moż­na go spo­tkać w wie­lu dzie­łach kul­tu­ry. Jed­nym z bar­dziej roz­po­zna­wal­nych po­zo­sta­je film In­g­ma­ra Berg­ma­na „Siód­ma pie­częć”. To nie­zwy­kle in­te­re­su­ją­ce dzie­ło sta­no­wi płasz­czy­znę do roz­wa­żań re­ży­se­ra nad eg­zy­sten­cjal­ny­mi py­ta­nia­mi o sens ży­cia oraz ist­nie­nia Boga. Tym sa­mym Bergman rozszerzył pierwotne rozumienia tańca śmierci, czyniąc z symbolu nieuniknionego końca dowód na uniwersalność poszukiwań sensu istnienia.



W fil­mie sty­ka­ją się ze sobą re­flek­syj­ność ry­ce­rza An­to­niu­sa i ma­te­ria­lizm Jon­sa. Obaj sta­ją wo­bec bru­tal­ne­go, prze­peł­nio­ne­go stra­chem świa­ta — miej­sca bu­dzą­ce­go roz­cza­ro­wa­nie i py­ta­nia. Cho­ciaż ich po­dej­ścia są zu­peł­nie inne, osta­tecz­nie łą­czy ich wspól­ny ko­niec. An­to­nius wcho­dzi z nie­unik­nio­nym w nie­bez­piecz­ny zwią­zek, na­wią­zu­je grę o wła­sne ży­cie. Nie wi­dzi już jego sen­su, na­dal jed­nak nie po­tra­fi też po­go­dzić się z jego koń­cem. Boi się pust­ki, bra­ku celu i nad­rzęd­nych pryn­cy­piów kie­ru­ją­cych na­szym lo­sem. Od­czu­wa sa­mot­ność eg­zy­sten­cji. Jons z ko­lei żyje dniem dzi­siej­szym, po­strze­ga świat, ja­kim jest. Brzy­dzi się za­ra­zem tym cha­otycz­nym miej­scem, gdzie lu­dzi stra­chem przy­mu­sza się do mo­ral­no­ści, a szczę­ście sta­no­wi je­dy­nie chwi­lo­wą aber­ra­cję wo­bec wszech­ogar­nia­ją­ce­go bólu. Śmierć po­wie­dzie ich jed­nak w swo­im ko­ro­wo­dzie, nie­za­leż­nie od prze­my­śleń czy od­kry­tych prawd. W śre­dnio­wie­czu ta­niec śmier­ci od­da­wał rów­ność wszyst­kich wo­bec nie­unik­nio­ne­go, u Berg­ma­na zaś wszy­scy je­ste­śmy rów­ni wo­bec po­czu­cia pust­ki eg­zy­sten­cjal­nej. Mar­ność na­bie­ra tu wręcz in­te­lek­tu­al­ne­go zna­cze­nia. Wszy­scy sta­je­my się rów­ni wo­bec ir­ra­cjo­nal­no­ści ży­cia, któ­rej mu­si­my sta­wić czo­ło.

## Inne konteksty literackie

- „Boska Komedia” Dantego Alighieri – Choć dzieło nie przedstawia dosłownie tańca śmierci, przedstawiona wizja piekła i czyśćca ukazuje dusze ludzi z różnych stanów społecznych, podkreślając średniowieczną ideę równości wobec śmierci. Każda dusza, niezależnie od swojego statusu społecznego, musi stawić czoła konsekwencjom swoich czynów. W piekle, Dante ukazuje wieczne kary dla grzeszników, podczas gdy w czyśćcu dusze cierpią, aby oczyścić się przed wejściem do nieba. Te obrazy rezonują z ideą danse macabre, ukazując nieuchronność śmierci, która w końcu dosięga każdego. Bez względu na to, czy ktoś był królem, biednym chłopem czy duchownym, każdy stanie przed boskim osądem, co podkreśla uniwersalność i egalitarne skutki śmierci, która nie zna różnic klasowych. Dante tworzy tym samym moralny pejzaż, w którym każdy człowiek, bez wyjątku, musi zmierzyć się z ostatecznością, co wyzwala refleksję nad życiem, uczynkami i ich konsekwencjami.
- „Makbet” Williama Szekspira – W dramacie, chociaż bezpośredni motyw tańca śmierci nie jest obecny, to jednak istotne sceny ilustrują myśl o nieuchronnym końcu, wobec którego nawet królowie są bezradni. Szczególnie wymowna jest scena, w której Lady Makbet, zdominowana przez poczucie winy za popełnione zbrodnie, traci kontrolę nad swoim umysłem. Jej obsesja na punkcie plam krwi na rękach, które symbolizują zbrodnię, doprowadza ją do szaleństwa, a ostatecznie do tragicznej śmierci. Scena ta doskonale obrazuje, jak potężne ambicje mogą prowadzić do destrukcji, a także podkreśla, że każdy, niezależnie od swojej władzy i ambicji, musi stawić czoła śmierci. Z kolei Makbet, przekonany o własnej nieśmiertelności dzięki przepowiedniom czarownic, ostatecznie odkrywa, że jego chęć władzy prowadzi go ku zgubie. W swoich działaniach, nie tylko ignoruje etyczne zasady, ale także igra z ideą śmierci jako zjawiska ostatecznego. Mimo że król jest postacią wysokiego statusu, jego ambicja staje się przyczyną upadku, a to odzwierciedla ideę danse macabre, w której nie ma ucieczki od śmierci, niezależnie od pozycji społecznej. Każda zbrodnia, którą popełnia, zbliża go do nieuchronnego końca.
- „Proces” Franza Kafki – Choć nie ma w utworze dosłownego obrazu tańca śmierci, opowieść o Józefie K., który zostaje wciągnięty w absurdalny i nieprzenikniony proces, oddaje ducha danse macabre w nowoczesnej formie. Kafka wprowadza czytelnika w świat, gdzie ludzie są zdominowani przez siły, które wydają się poza ich kontrolą, a jednocześnie ukazuje nieuchronność śmierci jako stały element ludzkiej egzystencji. Postać Józefa K. przeżywa wewnętrzny konflikt, będący odzwierciedleniem ludzkiego lęku przed nieznanym i absurdalnym losem, co czyni go symbolem współczesnego człowieka zagubionego w biurokratycznym labiryncie. W ten sposób Kafka na nowo interpretuje idee tańca śmierci, ukazując, że współczesny człowiek również boryka się z tragicznym poczuciem, że życie jest jedynie przejściowym tańcem w obliczu nieuchronnego końca.
- „Treny” Jana Kochanowskiego – zbiór wyraża osobisty ból po stracie swojej ukochanej córki autora, Urszuli. Całość Trenów można interpretować jako zmaganie się z żalem, a jednocześnie jako konfrontację z rzeczywistością po śmierci ukochanej osoby. Śmierć dziecka staje się dla poety dramatycznym doświadczeniem, które zmusza go do refleksji nad życiem i jego ulotnością. Smutek i rozpacz w obliczu odejścia Urszuli ilustrują, że każdy, niezależnie od pozycji społecznej czy majątku, może być dotknięty tą tragiczną sytuacją. Kochanowski pisze o żalu, który towarzyszy matkom i ojcom, wskazując, że śmierć nie wybiera, a jednocześnie łączy wszystkich w ich cierpieniu.

## Podsumowanie

Po­przez gro­te­sko­wy ob­raz Ko­stu­chy pro­wa­dzą­cych w ko­ro­wo­dzie bied­nych i bo­ga­tych, mło­dych we­spół ze sta­ry­mi oraz pięk­nych z brzyd­ki­mi, od­bior­ca ro­zu­mie, że wszy­scy lu­dzi mają być równi. Wszy­scy bo­wiem pod­le­ga­my temu sa­me­mu prze­zna­cze­niu, nie­moż­li­we­mu do unik­nię­cia. Ten uni­wer­sa­lizm na­tu­ry prze­kła­da się na trans­cen­dent­ny wy­miar mo­ral­no­ści, na­rzu­co­nej przez Boga. Nie ma ratunku przed śmiercią, a więc nie ma również ucieczki od odpowiedzi za swoje czyny. Ta­niec śmier­ci wy­ra­ża rów­nież na­sze we­wnętrz­ne za­wie­dze­nie nad prze­mi­jal­no­ścią świa­ta. Obrzy­dłe po­sta­ci ko­ścio­tru­pów przed­sta­wia­ją obrzy­dze­nie en­tro­pią za­klę­tą we wszyst­kich rze­czach. Złą­cze­nie w prze­ra­ża­ją­cym tań­cu po­wol­ne­go prze­mi­ja­nia, za­sta­na­wia­my się nad sen­sem tej ulotnej egzystencji. O ile jed­nak nasi śre­dnio­wiecz­ni przod­ko­wie po­tra­fi­li wska­zać cel kru­che­go bytu, my czę­sto go gu­bi­my. Za­pa­trze­ni w ta­niec śmier­ci, py­ta­my ją o od­po­wie­dzi, któ­rych w ża­den spo­sób nie może udzie­lić.

