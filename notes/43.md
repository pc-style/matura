# Oby­czaj i tra­dy­cja w ży­ciu spo­łe­czeń­stwa. Omów zagadnienie na podstawie znanych Ci fragmentów Chłopów Władysława Stanisława Reymonta. W swo­jej od­po­wie­dzi uwzględ­nij rów­nież wy­bra­ny kon­tekst.

**Autor**: [WŁADYSŁAW REYMONT](https://poezja.org/wz/Wladyslaw_Reymont/)

Tra­dy­cja dla wie­lu lu­dzi jest bar­dzo waż­ną war­to­ścią, po­nie­waż po­rząd­ku­je co­dzien­ność, wpa­ja za­sa­dy mo­ral­ne i łą­czy po­ko­le­nia. Są to po­glą­dy, wie­rze­nia, nor­my, oby­cza­je i wzor­ce po­stę­po­wa­nia prze­ka­zy­wa­ne mło­de­mu po­ko­le­niu przez przod­ków. Tra­dy­cja spra­wia też, że czu­je­my jed­ność w ob­rę­bie na­ro­du czy mniej­szej, lo­kal­nej spo­łecz­no­ści. Wspól­nie ce­le­bro­wa­ne ob­rzę­dy czy inne po­wta­rzal­ne ak­tyw­no­ści ce­men­tu­ją wię­zi. Te­ma­ty­kę oby­cza­jów i tra­dy­cji w ży­ciu spo­łe­czeń­stwa po­ja­wia się rów­nież w li­te­ra­tu­rze, któ­ra jak wia­do­mo nie­kie­dy na­śla­du­je rze­czy­wi­stość.

Spis treści



## Oby­czaj i tra­dy­cja w ży­ciu spo­łe­czeń­stwa – zagadnienie

### Chłopi

Władysław Stanisław Reymont opi­sał w swo­jej po­wie­ści za­rów­no tradycje (stro­je, po­tra­wy, tań­ce, spo­so­by spę­dza­nia wol­ne­go cza­su), jak i obyczaje (ob­cho­dy świąt ka­to­lic­kich i spe­cjal­nych oka­zji np. swa­tów i za­ślu­bin). Pierw­szy tom po­wie­ści, „Je­sień”, jest bo­ga­tym źró­dłem wie­dzy na te­mat oby­cza­jów chło­pów po­cząt­ków XX wie­ku. Au­tor opi­sał w nim swaty i ślub największego gospodarza we wsi - Macieja Boryny z dużo młod­szą, naj­pięk­niej­szą dziew­czy­ną w Lip­cach - Jagną Paczesiówną. Nie wy­pa­da­ło, aby ka­wa­ler czy wdo­wiec otwar­cie sta­rał się o rękę dziew­czy­ny, któ­ra przy­pa­dła mu do gu­stu. Wła­śnie dla­te­go, naj­pierw wy­sy­ła­no swa­tów, któ­rzy do­dat­ko­wo po­cząt­ko­wo uda­wa­li, że są za­in­te­re­so­wa­ni za­ku­pem ja­łów­ki. Obie stro­ny oczy­wi­ście wie­dzia­ły, jaki jest praw­dzi­wy cel ich wi­zy­ty. W usta­le­niach bra­li udział ro­dzi­ce, po­nie­waż to oni za­zwy­czaj de­cy­do­wa­li o przy­szło­ści swo­ich dzie­ci. Więk­szą rolę od uczuć od­gry­wa­ła licz­ba mor­gów zie­mi, któ­rą dzie­ci mo­gły zy­skać na mał­żeń­stwie. Ślub i wesele były we wsi waż­nym wy­da­rze­niem. Spo­ty­ka­ły się na nim nie tyl­ko ro­dzi­ny pań­stwa mło­dych, ale też są­sie­dzi i oso­by li­czą­ce się we wsi, ta­kie jak ksiądz czy wójt. Pan­nie Mło­dej zwy­kle ob­ci­na­no wło­sy, na co jed­nak wy­jąt­ko­wo Jagna nie chcia­ła się zgo­dzić. Or­szak we­sel­ny z mu­zy­kan­ta­mi i druż­ba­mi na cze­le pro­wa­dził pana mło­de­go do cha­ty na­rze­czo­nej, a na­stęp­nie po­dą­żał z parą mło­dą do ko­ścio­ła. Ro­dzi­ce bło­go­sła­wi­li mło­dym przed ślu­bem. We­se­le od­by­wa­ło się w domu pan­ny mło­dej, gdzie ro­dzi­ce uro­czy­ście wi­ta­li no­wo­żeń­ców. Pod­czas za­ba­wy we­sel­nej kul­ty­wo­wa­no ta­kie tra­dy­cje, jak pierw­szy ta­niec, zbie­ra­nie pie­nię­dzy przez ku­char­ki, ocze­pi­ny, zbie­ra­nie pie­nię­dzy na cze­piec, ocze­pi­ny czy prze­no­si­ny pan­ny mło­dej do domu męża.

Czas na wsi nie płynął linearnie, ale cyklicznie. Nie­przy­pad­ko­wo Rey­mont za­ty­tu­ło­wał ko­lej­ne tomy po­wie­ści od nazw pór roku, po­nie­waż chło­pi byli zwią­za­ni z na­tu­rą i po­stę­po­wa­li we­dle jej praw. Żyli z upra­wy zie­mi i ho­dow­li zwie­rząt, dla­te­go byli w du­żej mie­rze uza­leż­nie­ni od po­go­dy. Co roku po­wta­rza­li te same pra­ce, roz­ryw­ki i świę­ta. Bar­dzo duża część ich oby­cza­jów była związana z wiarą katolicką. Chło­pi re­gu­lar­nie uczęsz­cza­li na nie­dziel­ną mszę oraz ob­cho­dzi­li świę­ta ko­ściel­ne. Wspól­ne tra­dy­cje bu­do­wa­ły po­czu­cie wspól­no­ty i po­ma­ga­ły miesz­kań­com Li­piec się zin­te­gro­wać. Wśród chło­pów, gro­ma­da była zde­cy­do­wa­nie waż­niej­sza od jed­nost­ki. Oso­by, któ­re nie prze­strze­ga­ły tra­dy­cyj­nej mo­ral­no­ści, ta­kie jak Ja­gna, były ska­za­ne na ostracyzm, a w koń­cu - cał­ko­wi­te wy­klu­cze­nie z lo­kal­nej spo­łecz­no­ści. Na dziew­czy­nie do­ko­na­no okrut­ne­go sa­mo­są­du, bi­jąc ją do krwi i wy­wo­żąc ze wsi na ku­pie gno­ju.



Uczest­nic­two w ob­rzę­dach ka­to­lic­kich uwi­dacz­nia­ło też hierarchię wśród lipieckich chłopów. Bo­ga­ci go­spo­da­rze mo­gli stać w ko­ście­le z przo­du. Gdy parobek Kuba po­sta­no­wił sta­nąć bli­sko oł­ta­rza, wy­wo­ła­ło to obu­rze­nie chło­pów. Nie każ­dy mógł też po­zwo­lić so­bie na wy­staw­ne ob­cho­dze­nie świąt. Ko­mor­ni­cy utrzy­my­wa­li się z pra­cy na­jem­nej i w prze­ci­wień­stwie do go­spo­da­rzy, nie mie­li pie­nię­dzy na uro­czy­sty po­si­łek czy za­kup po­da­run­ków. Wszy­scy uczest­ni­czy­li jed­nak w ta­kich ob­rzę­dach, jak Za­dusz­ki czy Nie­szpo­ry. Cho­ciaż mię­dzy miesz­kań­ca­mi Li­piec ist­nia­ły spo­re róż­ni­ce, wspól­ne tra­dy­cje po­ma­ga­ły im kształ­to­wać po­czu­cie wspól­no­ty.

### Dziady cz. II

Lu­do­we oby­cza­je i tra­dy­cje zo­sta­ły przed­sta­wio­ne rów­nież w dru­giej czę­ści mic­kie­wi­czow­skich „Dzia­dów”. Jak sam ty­tuł wska­zu­je, uka­za­ny jest tu­taj obrzęd dziadów, któ­ry w prze­ci­wień­stwie do świąt ka­to­lic­kich, obec­nie zo­stał za­nie­cha­ny. Po­sia­dał on za­rów­no ce­chy chrze­ści­jań­skie, jak i po­gań­skie. Ob­rzę­do­wi prze­wo­dził Gu­ślarz, a nie ksiądz. Du­chy nie były wy­wo­ły­wa­ne przez mo­dli­twę, ale ry­tu­ały ta­kie jak np. pa­le­nie ziół czy al­ko­ho­lu. Ze­bra­ni byli też prze­ko­na­ni, że du­sze zmar­łych mogą być uwię­zio­ne w na­tu­rze, na przy­kład w ka­mie­niach czy na dnie rze­ki. Ulgę du­szom czyść­co­wym mia­ło przy­nieść na­kar­mie­nie ich.



Adam Mickiewicz uka­zał więc po­dob­ny oby­czaj jak Rey­mont, po­nie­waż li­piec­cy chło­pi z oka­zji Za­du­szek rów­nież roz­rzu­ca­li chleb na cmen­ta­rzu, aby zmar­li mo­gli się po­si­lić. Dzia­dy mia­ły jed­nak rów­nież ce­chy chrze­ści­jań­skie, po­nie­waż od­by­wa­ły się w ka­pli­cy, znaj­du­ją­cej się na po­świę­co­nej zie­mi. Chło­pi wy­po­wia­da­li rów­nież sło­wa mo­dlitw i wy­zna­wa­li chrze­ści­jań­ską wi­zję za­świa­tów - do­brzy lu­dzie tra­fia­li do raju, a źli - do pie­kła. Sta­nem przej­ścio­wym był czy­ściec, w któ­rym du­sze po­ku­to­wa­ły za swo­je grze­chy, aby póź­niej wstą­pić do raju. Pod­czas dzia­dów lo­kal­ni chło­pi jed­no­czy­li się w chę­ci po­mo­cy du­szom czyść­co­wym oraz czer­pa­li na­ukę z grze­chów zmar­łych miesz­kań­ców wsi.

## Inne konteksty literackie

- „Nad Niemnem” Elizy Orzeszkowej – Istotnym elementem losów bohaterów powieści jest podszycie niepokoju, wynikające ze świadomości budowania nowych realiów życia pod zaborami na bazie przeszłości związanej ze zrywami niepodległościowymi. Kluczowa dla fabuły jest przekazywana następnym pokoleniom rodziny Bohatyrowiczów legenda o Janie i Cecylii, parze ukochanych sobie osób, dzięki którym dwa zwaśnione różniące się od siebie stanem rody, mogły się połączyć. To oni dzięki zgodności i poszanowaniu ziemi zbudowali osadę nad tytułowym Niemnem, w zamian otrzymując szlachectwo od samego króla Zygmunta. Zachowaniem tej tradycji, poza ustnym przekazem, jest symboliczna mogiła, która z jednej strony ma przypominać o dawnej świetności rodziny, a z drugiej zachęcać do godnej, choć ciężkiej pracy.
- „Ogniem i mieczem” Henryka Sienkiewicza (Trylogia) – Osadzając akcję swojej powieści w XVII, Sienkiewicz pragnął ukazać tradycje rycerskie i szlacheckie, na jakich między innymi oparła się kultura polska. Dwory szlacheckie są miejscami spotkań, uroczystości, a także dyskusji politycznych, posiadających swoje własne konwenanse. Gościnność była nie tylko wyrazem szacunku dla odwiedzających, ale również obowiązkiem szlachty wobec swoich gości. Etykieta szlachecka nakazuje także okazywanie uprzejmości i szacunku, nawet w stosunku do wrogów, co obrazuje zachowanie Bohuna, który mimo bycia przeciwnikiem Skrzetuskiego, wykazuje wobec niego szacunek jako godny adwersarz. Przeciwieństwem tradycyjnych wartości jest uważany za buntownika i zdrajcę Bohdan Chmielnicki, który (wbrew historycznej prawdzie) miał z prywatnych pobudek pragnąć zemsty na Rzeczypospolitej.
- „Pan Tadeusz” Adama Mickiewicza – Przedstawione na łamach epopei życie w Soplicowie tyczyło się mieszkańców Litwy przełomu XVIII i XIX wieku. Pewne detale wplecione przez Mickiewicza, sprawiają, że dzieło jest pewnego rodzaju świadectwem kulturowej tradycji. Sam dwór w Soplicowie jest symbolem polskiej szlachty, a spór o niego pokazuje skłonność Polaków do niepotrzebnych spięć wywołanych poczuciem dumy lub nawet niekiedy pychy. W księdze IV zostaje opisane polowanie, jako jeden ze szlacheckich tradycyjnych obrzędów. Jedno z nich kończy się akcją szczególną, gdyż mężczyźni w bohaterski sposób pokonują atakującego ich myśliwski obóz niedźwiedzia. Na koniec kłócą się oni, czyj strzał powalił zwierzę, ale sam przebieg polowania jest bardzo bogaty w opis przyrody puszczy litewskiej czy właśnie zwyczaje szlachty polskiej.
- „Moralność pani Dulskiej” Gabrieli Zapolskiej – Drobnomieszczaństwo, którego ucieleśnieniem jest postać Anieli Dulskiej, przestrzega pozornie surowych norm moralnych i obyczajowych, jednak w rzeczywistości kieruje się podwójnymi standardami i dba wyłącznie o swój wizerunek społeczny. Przykładem tego jest podejście do kwestii skandalu, jakim jest romans jej syna Zbyszka ze służącą Hanką. Dulska jest gotowa zamieść sprawę pod dywan, byle tylko nie wyszła ona na jaw i nie zrujnowała reputacji rodziny. Publicznie potępia niemoralne zachowania, ale prywatnie toleruje je, o ile nie naruszają one jej interesów. Jak wielu drobnomieszczan, demonstruje swoją pobożność i moralność, aby budować obraz przykładnej, godnej naśladowania osoby. Modli się, uczęszcza do kościoła i przestrzega postów, jednak jej religijność jest powierzchowna i pozbawiona głębszej refleksji.

## Podsumowanie

Tra­dy­cje i oby­cza­je szla­chec­kie oraz wiej­skie, od­gry­wa­ły nie­zwy­kle istot­ną rolę w kształ­to­wa­niu i pod­trzy­my­wa­niu wię­zi mię­dzy­ludz­kich, po­rząd­ku­jąc co­dzien­ne ży­cie oraz wzmac­nia­jąc po­czu­cie wspól­no­ty wśród lo­kal­nych spo­łecz­no­ści. W kon­tek­ście kul­tu­ro­wym, zwłasz­cza na zie­miach pol­skich, tra­dy­cje były nie tyl­ko ele­men­tem ży­cia co­dzien­ne­go, ale tak­że fun­da­men­tem toż­sa­mo­ści spo­łecz­nej i na­ro­do­wej. Na wsiach, gdzie re­la­cje mię­dzy miesz­kań­ca­mi były bliż­sze, te tra­dy­cje od­gry­wa­ły szcze­gól­nie waż­ną rolę, two­rząc prze­strzeń dla wza­jem­ne­go zro­zu­mie­nia, współ­pra­cy i pod­trzy­my­wa­nia spo­łecz­nych wię­zi.

