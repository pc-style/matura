# Czy możliwe jest zachowanie godności w skrajnych sytuacjach? Omów zagadnienie na podstawie Zdążyć przed Panem Bogiem Hanny Krall. W swojej odpowiedzi uwzględnij również wybrany kontekst.

**Autor**: [HANNA KRALL](https://poezja.org/wz/Hanna_Krall/)

W dzi­siej­szych cza­sach bar­dzo dużo mó­wi­my o god­no­ści. Wy­da­je się, że za­spo­ko­je­nie po­trzeb fi­zjo­lo­gicz­nych i eko­no­micz­nych na za­do­wa­la­ją­cym po­zio­mie po­zo­sta­wia nam moż­li­wość wal­ki tyl­ko na tym po­zio­mie. Tym­cza­sem jesz­cze nie­daw­no lu­dzie mu­sie­li zma­gać się z utra­tą god­no­ści w sy­tu­acji skraj­nej. Nie mu­si­my szu­kać na to przy­kła­dów wśród po­żół­kłych kart sta­ro­żyt­no­ści, to współ­cze­sna hi­sto­ria. Kie­dy jed­nak po­rów­na­my so­bie te roz­licz­ne sy­tu­acje z obec­nym sta­nem rze­czy i woj­ną wszyst­kich ze wszyst­ki­mi ro­dzi się nie­spo­dzie­wa­ne py­ta­nie: czy moż­li­we jest za­cho­wa­nie god­no­ści w skraj­nych sy­tu­acjach? Sko­ro bo­wiem dzi­siaj, po­śród bez­pie­czeń­stwa i do­bro­by­tu wiecz­nie na­rze­ka­my na brak god­no­ści, co mo­że­my po­wie­dzieć o oko­licz­no­ściach znacz­nie gor­szych? Po­mi­mo tych wąt­pli­wo­ści wy­da­je się, że moż­li­we jest za­cho­wa­nie god­no­ści na­wet w naj­bar­dziej nie­ko­rzyst­nej sy­tu­acji. Po­twier­dze­nie tej tezy leży na ła­mach li­te­ra­tu­ry.

Spis treści



## Czy możliwe jest zachowanie godności w skrajnych sytuacjach? – zagadnienie

### Zdążyć przed Panem Bogiem

Han­na Krall prze­pro­wa­dzi­ła wywiad z Markiem Edelmanem - ostatnim żyjącym przywódcą powstania w warszawskim getcie. Samo wy­stą­pie­nie zbroj­ne ŻOB było swo­istym ak­tem god­no­ścio­wym – bo­jow­ni­cy chcie­li zde­cy­do­wać o swo­im lo­sie, a nie zo­sta­wiać go w rę­kach Niem­ców. Uwa­ża­li, że śmierć z bronią w ręku jest lepsza niż zapędzenie do wagonów. Po­dob­nie roz­pa­try­wać mo­że­my samobójstwa popełniane w obliczu porażki powstania. Po­dyk­to­wa­ne były przede wszyst­kim utra­tą na­dziei, ale rów­nież chę­cią za­cho­wa­nia ja­kiej­kol­wiek spraw­czo­ści. Wy­bór taki jest skraj­ny, jed­nak udo­wad­nia moż­li­wość za­cho­wa­nia god­no­ści wo­bec na­wet naj­cięż­szej sy­tu­acji. Kwe­stią war­tą za­trzy­ma­nia się jest tu­taj moż­li­wość wyboru tego, co uważa się za najodpowiedniejsze. Być może le­piej od­da­je to opo­wieść Edel­ma­na o sta­rym Żydzie, któ­re­mu Niem­cy ka­za­li tań­czyć na becz­ce. Upo­ko­rzo­ny czło­wiek zro­bił wiel­kie wra­że­nie na przy­wód­cy po­wsta­nia. Obie­cał so­bie, że nigdy nie da się „wsadzić na beczkę” - pozbawić godności. Po­wsta­nie było wła­śnie ak­tem sprze­ci­wu, tra­gicz­ne­go, nie­mniej sprze­ci­wu.

### Inny świat

Gustaw Herling-Grudziński opi­sał z ko­lei pró­bę za­cho­wa­nia czło­wie­czeń­stwa w sy­tu­acji skraj­nej. Wią­że się to z god­no­ścią isto­ty ludz­kiej, któ­rej utra­tę Gru­dziń­ski wi­dział na wła­sne oczy w ra­dziec­kim obo­zie pra­cy. Opi­sa­ne w „In­nym świe­cie” wy­da­rze­nia do­bit­nie po­ka­zu­ją, że je­dy­nym spo­so­bem na za­cho­wa­nie czło­wie­czeń­stwa są małe ge­sty współ­czu­cia, któ­re nie po­zwa­la­ją na sto­cze­nie się w ot­chłań ze­zwie­rzę­ce­nia. Tak bo­wiem okre­ślić moż­na złagrowanie – porzucenie wszelkich zasad moralnych na rzecz przetrwania za wszelką cenę. Gru­dziń­ski wi­dział w Jercewie lu­dzi zdol­nych do do­no­sze­nia czy za­bi­ja­nia za ra­cje żyw­no­ścio­we i przy­wi­le­je. Opi­sy­wał ko­bie­ty od­da­ją­ce cia­ło, by zy­skać pro­tek­cję oraz noc­ny ter­ror urków. We­dle au­to­ra w tym wszyst­kim człowiek powoli zatracał się, powracał do zwierzęcego stanu skupienia wyłącznie na przeżyciu. Po­rzu­cał wte­dy nie­ja­ko god­ność isto­ty ludz­kiej, przyj­mu­jąc za­cho­wa­nia prze­czą­ce ja­kiej­kol­wiek wyż­szej mo­ral­no­ści. Ci z osadzonych, którzy potrafili okazać choć trochę człowieczeństwa innemu osadzonemu, zachowywali jednak swoją godność. Do­bry­mi przy­kła­da­mi są hi­sto­ria Ko­za­ka Pam­fi­ło­wa i jego syna, czy mi­ło­ści Jaw­gie­ni­ji Fio­do­row­ny - ko­bie­ty, któ­ra umar­ła, ro­dząc swo­je­mu uko­cha­ne­mu dziec­ko.



In­nym przy­kła­dem za­cho­wa­nia god­no­ści w sy­tu­acji skraj­nej może być hi­sto­ria Kostylewa. Męż­czy­zna, nie­gdyś twar­dy ko­mu­ni­sta, zo­stał zdra­dzo­ny przez sys­tem. Postanowił więc nigdy mu nie pomagać i okaleczał się, byle tylko unikać pracy. Ko­sty­lew, cho­ciaż osta­tecz­nie popełnił samobójstwo, stanowił przykład triumfu ludzkiej woli nad totalitaryzmem. Sys­te­mo­wi bo­wiem za­le­ża­ło naj­bar­dziej na zła­ma­niu osa­dzo­nych, nim zo­sta­ną za­mę­cze­ni pra­cą. Ko­sty­le­wa nie uda­ło się zła­mać, cho­ciaż umarł do­pro­wa­dzo­ny do roz­pa­czy.

W sa­mo­bój­stwie za­cho­wa­nie god­no­ści wi­dzia­ła rów­nież Natalia Lwowna. Idąc za sło­wa­mi Do­sto­jew­skie­go za­war­ty­mi w „Za­pi­skach z mar­twe­go domu”, ko­bie­ta za osta­tecz­ną gra­ni­cę wol­no­ści uwa­ża­ła możliwość wyboru własnej śmierci. Za­cho­wy­wa­ła więc pod­mio­to­wość i przez to czło­wie­czeń­stwo do cza­su, jak dany jej był wy­bór nad sa­mo­bój­stwem lub osa­dze­niem w obo­zie. Jej my­śle­nie przy­po­mi­na­ło tu­taj wnio­ski to­wa­rzy­szy Mar­ka Edel­ma­na. Na­le­ży jed­nak pa­mię­tać, że mowa o sy­tu­acji skraj­nej, bez moż­li­wo­ści wyj­ścia ży­wym.



## Inne konteksty literackie

- „Władca much” Williama Goldinga – W powieści zostawieni samym sobie na wyspie chłopcy również ulegają zezwierzęceniu, powrotowi do pierwotnych zachowań, przez to tracąc niejako swoją godność. Początkowo są jednak niewinni, dobrze sobie radzą. Jest tak dzięki ustaleniu przez Ralpha pewnych zasad dotyczących życia społecznego. Demokracja reprezentowana przez konchę i wyższy cel, jakim jest podtrzymanie ognia, tworzą zręby cywilizacji. W tak zorganizowanej społeczności nawet najsłabszy Prosiaczek ma możliwość przeżycia. Jednak kiedy władzę przejmują łowcy Jacka i zarzucone zostają wszelkie normy społeczne, nie ma już poszanowania dla godności. Pozostaje jedynie przemoc i prawo siły. Strażnikiem ludzkiej godności oraz samego człowieczeństwa są wynikające z jego poszukiwania zasady społeczne. Tylko traktując normy moralne i społeczne jako nadrzędne względem nas samych, możemy uratować własną godność.
- „Dżuma” Alberta Camusa – Mieszkańcy Oranu zostają dotknięci tytułową śmiertelną chorobą. Jej symbolika odnosi się do zło systemu totalitarnego, zaciskającego swe macki wokół każdej sfery życia człowieka. Bohaterowie tacy jak doktor Rieux starają się zwalczać chorobę, co wydaje się syzyfową pracą wobec jej skali. Mimo to, Rieux pragnie ocalić nie tylko życia, ale też godność swoich bliźnich, łagodząc ich cierpienie. Powieść jest przykładem szukania wartości życia w najtrudniejszych warunkach, a ludzka godność stawiana jest wyżej niż panika i poddanie się złu.
- „Zbrodnia i kara” Fiodora Dostojewskiego – Główny bohater Raskolnikow po utracie możliwości dalszej edukacji na studiach, odczuwa dotkliwe konsekwencje ubóstwa. W miarę rozwoju akcji, dochodzi do wniosku, iż jako człowiek wrażliwy i inteligentny, ma większe moralne prawo do dóbr materialnych. Za symbol społecznego pasożytnictwa uważa lichwiarkę, którą postanawia zamordować. Raskolnikow jest więc przykładem postaci nie zachowującej moralności w trudnych warunkach. Przeciwny jest przykład postaci pobożnej Soni, która pomimo skrajnej biedy i wynikającego z niej zdobywania pieniędzy nierządem, zachowuje godność osobistą, dając ukochanemu wzór postępowania w obliczu grzechu, który popełnił.
- „Tango” Sławomira Mrożka – Artur jest idealistą, który funkcjonuje w rodzinie sprzeciwiającej się tradycyjnym normom i konwenansom. Jego rodzice są anarchistami, wszystkie wyższe wartości są dla nich nic nie warte lub relatywne, co budzi niepokój syna o miejsce godności człowieka w takim porządku moralnym. Pragnąc narzucić jakikolwiek porządek, Artur staje się w domu strażnikiem zasad, jednak w efekcie ten system przechodzi w tyranię, co przynosi zły skutek. Artur postanawia symbolicznie ożenić się ze swoją kuzynką, aby w ten sposób przywrócić tradycyjny stan rzeczy, jednak zostaje zabity przez Edka – prymitywnego kochanka matki. Wydźwięk utworu utrzymuje stanowisko, iż jest możliwe zachowanie własnej godności do ostatniej chwili, nawet płacąc najwyższą cenę.

## Podsumowanie

God­ność moż­na więc ura­to­wać na­wet w oko­licz­no­ściach skraj­nych. Na­le­ży ją jed­nak trak­to­wać jako do­bro nad­rzęd­ne, waż­niej­sze na­wet od na­sze­go ży­cia. W wy­pad­ku na­sta­wie­nia na prze­trwa­nie bę­dzie­my zmu­sze­ni do jego utra­ty. Wią­że się bo­wiem ono z na­szym czło­wie­czeń­stwem. Prze­trwa­nie za wszel­ką cenę cha­rak­te­ry­zu­je zwie­rzę­ta - te zaś ludz­kiej god­no­ści nie po­sia­da­ją.

