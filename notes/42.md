# Motyw tańca. Omów zagadnienie na podstawie Wesela Stanisława Wyspiańskiego. W swojej odpowiedzi uwzględnij również wybrany kontekst.

**Autor**: [STANISŁAW WYSPIAŃSKI](https://poezja.org/wz/Stanislaw_Wyspianski/)

Mo­tyw tań­ca od wie­ków fa­scy­nu­je ar­ty­stów, bę­dąc no­śni­kiem głę­bo­kich zna­czeń i sym­bo­li. Ta­niec to dy­na­micz­na for­ma eks­pre­sji, któ­ra może być wy­ra­zem in­dy­wi­du­al­nych uczuć, jak rów­nież zbio­ro­wych na­stro­jów. W li­te­ra­tu­rze i sztu­ce ta­niec czę­sto peł­ni funk­cję me­ta­fo­ry ży­cia, zmien­no­ści losu czy ry­tu­ału przej­ścia.

Spis treści



## Motyw tańca – zagadnienie

### Pan Tadeusz

Na­wią­zu­jąc do wiel­kie­go dzie­ła: „poloneza czas zacząć”. Ta słyn­na fra­za, któ­ra wpi­sa­ła się w ję­zyk obie­go­wy, po­cho­dzi z ostat­niej księ­gi Mic­kie­wi­czow­skie­go „Pana Ta­de­usza”, tuż przed wyruszeniem wojsk Napoleona na Rosję, pod­czas po­wtór­nych za­rę­czyn Zosi i Ta­de­usza. Z fran­cu­skim po­li­ty­kiem i jego kam­pa­nią prze­ciw Ca­ro­wi Po­la­cy wią­za­li na­dzie­ję na od­zy­ska­nie nie­pod­le­gło­ści. Ich ta­niec jest wy­ra­zem radości ze zbliżającego się odrodzenia kraju, a za­ra­zem uświet­nia za­rę­czy­ny Zosi i Tadeusza.

Wy­bór po­lo­ne­za jako inauguracji wojsk Napoleona w Soplicowie nie jest przy­pad­ko­wy. To pol­ski ta­niec na­ro­do­wy, kul­ty­wo­wa­ny w krę­gach ma­gnac­kich, ale wy­wo­dzą­cy się z kul­tu­ry lu­do­wej. Na dwo­rach sta­no­wił ele­ment ce­re­mo­nia­łu, dzię­ki swo­je­mu do­stoj­ne­mu cha­rak­te­ro­wi. Zatańczenie Poloneza w Panu Tadeuszu w przed­dzień spo­dzie­wa­nej nie­pod­le­gło­ści jest symbolicznym odnowieniem, zmartwychwstaniem kultury Rzeczpospolitej i za­ra­zem udo­wod­nie­niem jed­no­ści no­we­go po­ko­le­nia ze sta­rym. Ten gest moż­na po­rów­nać do skan­do­wa­nia słów Ma­zur­ka Dą­brow­skie­go: „Jesz­cze Pol­ska nie zgi­nę­ła”. Tym sa­mym ta­niec na­ro­do­wy od­da­je ży­cie zbio­ro­we na­ro­du.



Stare pokolenie prowadzi, uczy z dawna już opracowanych kroków. Nowe zaś przy­stę­pu­je do tań­ca, wno­sząc do nie­go stro­je swo­je­go wie­ku, a więc in­te­re­su­ją­cą i żywą od­mia­nę. Jest to jed­nak zmia­na na­tu­ral­na, roz­wo­jo­wa. Wy­ni­ka bo­wiem z cią­gło­ści kul­tu­ry, któ­rą po­lo­nez do­sko­na­le od­da­je. Jest bo­wiem chodzonym korowodem, podczas którego doświadczony tancerz formuje odpowiednie figury.

Koń­cząc swo­ją epo­pe­ję na­ro­do­wą na sce­nie tego tań­ca, Mic­kie­wicz uka­zu­je ży­wot­ność pol­skie­go du­cha. Ruch, mu­zy­ka oraz rytm nie po raz pierw­szy prze­ka­zu­ją wie­lo­wy­mia­ro­wy ob­raz ży­cia, tym ra­zem za­klę­ty w ca­łych po­ko­le­niach.



### Wesele

Naj­bar­dziej wi­do­wi­sko­wym, a za­ra­zem naj­strasz­niej­szym tań­cem w „Weselu” Stanisława Wyspiańskiego jest ostat­nia sce­na, zwa­na „chocholim tańcem”. Oto za­sty­gli w ocze­ki­wa­niu na dźwięk Zło­te­go Rogu Po­la­cy czu­ją ogrom­ny cię­żar chwi­li dzie­jo­wej. Nie­ste­ty, przy­wią­za­ny do ma­te­rial­nych rze­czy Ja­siek, zgu­bił po­da­ru­nek od Wer­ny­ho­ry i wra­ca do cha­ty ze sznu­rem w ręku. Wów­czas Chochoł każe mu wyjąć broń z rąk Polaków, a sam roz­po­czy­na jękliwą, hipnotyczną melodię. W jej takt lu­dzie za­czy­na­ją bez­ro­zum­nie tań­czyć, za­tra­ca­jąc się w od­twa­rza­niu na­ro­do­wych fi­gur. Ostat­nim co sły­szą, jest wiecz­ne za­wo­dze­nie Cho­cho­ła: „Miałeś, chamie, złoty róg, miałeś, chamie, czapkę z piór…”

Chocholi taniec sym­bo­li­zu­je ma­razm i ży­cie jed­no­cze­śnie. Jest bo­wiem ru­chem, dzia­ła­niem w takt na­ro­do­wej kul­tu­ry. Mimo to za­cza­ro­wa­ni bo­ha­te­ro­wie nie są w sta­nie wy­rwać się z hip­no­tycz­ne­go plą­sa­nia do wy­gry­wa­nej na skrzyp­cach me­lo­dii. Pięk­na tra­dy­cja i od­wiecz­ny rytm ży­cia Po­la­ków zo­sta­ją utrwalone w tańcu. Wy­spiań­ski do­strzegł w na­ro­dzie chęć bez­myśl­ne­go od­twór­stwa na­ro­do­wej spu­ści­zny, pro­ble­mu nie­na­tu­ral­no­ści głęb­szej na­wet od chło­po­ma­nii. Za­miast pa­trzeć w przy­szłość i na kan­wie tra­dy­cji oży­wić kul­tu­rę, two­rzy­li szop­kę na­ro­do­wą.



Dra­ma­to­pi­sarz użył tańca jako środka przekazu, po­nie­waż jest on ru­chem od­by­wa­ją­cym się w myśl kon­kret­ne­go od­gór­ne­go ryt­mu, me­lo­dii. Tak jak ży­cie na­ro­du to­czy się we­dle jego kul­tu­ry, spu­ści­zny prze­szłych po­ko­leń. Za­ra­zem jed­nak może być to je­dy­nie pląsanie bez duszy, bez wyrazu — po­kaz na­wet wi­do­wi­sko­wy, ale sztucz­ny. Naród może kultywować tradycje, jednak w istocie konserwować coś oderwanego od rzeczywistości. Tym sa­mym po­zo­ru­ją ruch, za­my­ka­jąc się w ma­ra­zmie hip­no­tycz­nej me­lo­dii Chochoła — symbolu uśpienia narodu poprzez próbę uratowania jego ducha.

## Inne konteksty literackie

- „Rozmowa Mistrza Polikarpa ze Śmiercią” – Jeden z najstarszych polskich tekstów literackich, przypisywany Mikołajowi z Mirzyńca, powstał w średniowieczu i wpisał się w nurt literatury moralizatorskiej, w której dominującym tematem jest przemijanie i nieuchronność śmierci. Motywem przewodnim dzieła jest spotkanie tytułowego Mistrza Polikarpa, uczonego człowieka, ze Śmiercią, która przybiera ludzką postać. W duchu danse macabre Śmierć, którą spotyka Mistrz Polikarp, reprezentuje równość wszystkich ludzi wobec końca życia. Śmierć mówi o tym, że nie oszczędzi nikogo, zarówno bogatych, jak i biednych, potężnych, jak też słabych. To nawiązuje do średniowiecznej ikonografii tańca śmierci, gdzie osoby z różnych stanów społecznych, od papieży po chłopów, są uwiązane w jednym tańcu.
- „Dziady cz. III” Adama Mickiewicza — „Pan Tadeusz” nie jest jedynym dziełem epoki romantyzmu, w którym taniec odgrywa istotną rolę. Mickiewicz podejmuje ten motyw dużo wcześniej w słynnych „Dziadach”, opisując bal u senatora Nowosilcowa. W przeciwieństwie do wspomnianego wyżej utworu to scena pełna ironicznego wydźwięku. W Wilnie na zaproszenie gubernatora pojawiła się polska arystokracja, pragnąca zyskać uznanie carskiego zwierzchnika. Ich ruchy bacznie obserwują młodzi patrioci, nie ukrywając swojej pogardy dla takiego zachowania. W tym kontekście dołączenia do tańca pod dyktando Nowosilcowa jawi się jako symbol zdrady narodowej.
- „Zbrodnia i kara” Fiodora Dostojewskiego – Katarzyna Iwanowna była córką oficera sztabowego i wyszła za mąż za Marmieładowa, który przygarnął ją z trójką dzieci. Niestety, ona sama bardzo źle traktowała jego córkę, Sonię. Główny bohater Rodion, jest zainteresowany losem młodej dziewczyny, ale gdy Marmieładow umiera, pomaga jedynie jej macosze, dorzucając parę rubli na cele pogrzebowe. Jakiś czas później widzi Katarzynę Iwanownę błąkającą się wraz z dziećmi po ulicach Petersburga, zmuszając je do śpiewu i tańca. W tym przypadku taniec symbolizuje obłęd, jaki na jednostkę sprowadziła bieda, a także szerzej warunki egzystencji w kraju o zdegenerowanym systemie społecznym.
- „Mistrz i Małgorzata” Michaiła Bułhakowa – Powieść opowiada z jednej strony o tytułowych bohaterach, a z drugiej o przybyciu do Moskwy Wolanda i jego diabelskiej świty. Uosobiony szatan organizuje Wiosenny Bal, swoisty spektakl, którego celem jest krytyka i zmiana zdegenerowanego społeczeństwa rosyjskiego. Taniec w scenie balu to nie tylko element fabularny, ale głęboka metafora świata, w którym przenikają się dobro i zło, chaos i porządek, miłość i cierpienie. Scena balu u Wolanda może być również interpretowana jako swoista parodia sowieckiej rzeczywistości, w której Bułhakow żył. Opisując absurdalne postacie i groteskowe wydarzenia, autor krytykuje hipokryzję i moralny upadek współczesnych mu elit.
- „Tango” Sławomira Mrożka – Dramat ukazujący konflikt pokoleń w rodzinie Stomilów, gdzie młody Artur próbuje przywrócić porządek i tradycyjne wartości, które jego rodzice odrzucili na rzecz wolności i anarchii. W miarę rozwoju akcji Artur staje się coraz bardziej autorytarny, co prowadzi do tragicznych wydarzeń. Ostatecznie to nie Artur, lecz Edek, prosty i brutalny człowiek, przejmuje władzę, symbolizując triumf siły nad ideałami. W finale Edek w marynarce Artura tańczy tango nad jego trupem. Tango jako nawiązanie do chocholego tańca nie ma w sobie nic z patosu, jest groteskowe i przykre, bo ukazuje triumf kultury masowej nad inteligencją.

## Podsumowanie

Ta­niec za­wsze był od za­wsze waż­nym ele­men­tem kul­tu­ry. Ten ro­dzaj ak­tyw­no­ści to­wa­rzy­szył nam w chwi­lach pod­nio­słych, ale też ra­do­snych i smut­nych. Ko­ry­ban­ci tań­czy­li ry­tu­al­nie, od­twa­rza­jąc mi­to­lo­gicz­ne sce­ny, a der­wi­sze do dzi­siaj wi­ru­ją, by po­znać wolę Boga. Współcześni artyści nazywają taniec językiem, ponieważ dzięki niemu mogą najczyściej wyrazić siebie. Nie fał­szu­je on prze­ka­zu sło­wa­mi, a uka­zu­je go pier­wot­nym i naj­bez­po­śred­niej­szym z prze­ja­wów woli — ru­chem. Po­przez sym­bo­lizm tań­ca mo­że­my nie­kie­dy do­strzec nie­wi­dzial­ne wię­zi oraz za­leż­no­ści mię­dzy­po­ko­le­nio­we. Tak ro­zu­mia­ny ta­niec sta­no­wi fa­scy­nu­ją­ce za­gad­nie­nie.

