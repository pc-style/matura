# Wojna i rewolucja jako źródła doświadczeń człowieka. Omów zagadnienie na podstawie Przedwiośnia Stefana Żeromskiego. W swojej odpowiedzi uwzględnij również wybrany kontekst.

**Autor**: [STEFAN ŻEROMSKI](https://poezja.org/wz/Stefan_Zeromski/)

Woj­na i re­wo­lu­cja to dwa zja­wi­ska, któ­re od wie­ków kształ­tu­ją losy jed­no­stek, na­ro­dów i ca­łych spo­łe­czeństw. W hi­sto­rii ludz­ko­ści od­gry­wa­ły one klu­czo­wą rolę, nie tyl­ko zmie­nia­jąc gra­ni­ce państw, lecz tak­że wpły­wa­jąc na spo­sób my­śle­nia, po­strze­ga­nia świa­ta i re­la­cje mię­dzy­ludz­kie. Woj­na, ze swo­im de­struk­cyj­nym cha­rak­te­rem, nie­sie cier­pie­nie, stra­tę i prze­moc, ale czę­sto wy­zwa­la rów­nież nie­zwy­kłe po­kła­dy od­wa­gi, so­li­dar­no­ści i po­świę­ce­nia. Re­wo­lu­cja na­to­miast, bę­dą­ca gwał­tow­ną prze­mia­ną po­li­tycz­ną, spo­łecz­ną lub go­spo­dar­czą, bu­dzi na­dzie­ję na lep­szą przy­szłość, ale może pro­wa­dzić do cha­osu i de­sta­bi­li­za­cji. Oba te do­świad­cze­nia, choć skraj­nie róż­ne, głę­bo­ko wpły­wa­ją na psy­chi­kę czło­wie­ka, jego war­to­ści oraz spo­sób poj­mo­wa­nia świa­ta. Po­la­cy wie­lo­krot­nie do­świad­czy­li ta­kich skraj­nych do­świad­czeń, co zo­sta­wi­ło swo­je pięt­no w li­te­ra­tu­rze. War­to więc prze­ana­li­zo­wać jak woj­na i re­wo­lu­cja wpły­wa­ją na czło­wie­ka wła­śnie po­przez przy­kła­dy dzieł pi­sa­nych.

Spis treści



## Wojna i rewolucja jako źródła doświadczeń człowieka – zagadnienie

### Przedwiośnie

Cezary Baryka, wy­wo­dzą­cy się z kla­sy bur­żu­azyj­nej mło­dy czło­wiek za­fa­scy­no­wał się ide­olo­gią bol­sze­wic­ką, co­raz bar­dziej po­wszech­ną na po­cząt­ku XX wie­ku. Moż­na mnie­mać, że po­czą­tek tego za­pa­trze­nia bie­rze się z braku ojcowskiego autorytetu podczas ostatnich lat pobytu chłopaka w Baku, czy też jego zbytniego rozpieszczenia. Istot­ne jest jed­nak przy­na­le­że­nie przez Ba­ry­kę do gro­na ide­olo­gicz­nych re­wo­lu­cjo­ni­stów, a to z po­wo­du dal­szych wy­da­rzeń. Chło­pak po­cząt­ko­wo tak bar­dzo daje się po­rwać re­wo­lu­cji, że nie tyl­ko do­ku­cza mat­ce, ale na­wet po­zba­wia ich obo­je za­bez­pie­cze­nia fi­nan­so­we­go. Mimo iż osta­tecz­nie re­flek­tu­je się i za­czy­na wspo­ma­gać ro­dzi­ciel­kę, nie jest w stanie uratować jej z krwawych szponów rewolucji. Ce­za­ry po­zo­sta­je sam, a po­wo­dem tego sta­je się ide­olo­gia, za któ­rą śle­po po­dą­żał. Z każ­dym prze­wro­tem przy­cho­dzi śmierć oraz znisz­cze­nie. Walki między Ormianami i Tatarami doprowadzają do straszliwego cierpienia ludności Baku. Ko­le­je losu rzu­ca­ją wte­dy Ba­ry­kę w wir pra­cy przy wy­no­sze­niu zwłok za­le­ga­ją­cych mia­sto. Na tym przy­kła­dzie wi­dać, ja­kim szo­kiem musi być dla nie­go ogrom tak nie­za­wi­nio­ne­go cier­pie­nia. Znaj­du­je to od­bi­cie w słowach skierowanych do martwego ciała młodej Ormianki, sta­no­wią­cych rów­nież świa­dec­two jego przejrzenia prawdy o bolszewizmie.

Skraj­ne do­świad­cze­nie praw­dzi­we­go ob­li­cza woj­ny i zła ko­mu­ni­zmu leczy młodego człowieka z jego naiwności. Sta­no­wi bo­le­sną lek­cję, kształ­tu­ją­cą oso­bo­wość, po­dob­nie jak śmierć mat­ki. To wła­śnie tu­taj głów­ny bo­ha­ter uczy się, że droga do poprawy egzystencji najuboższych mas nie może prowadzić przez tępy, brutalny reżim "proletariatu". Cho­ry nie może się bo­wiem sam ule­czyć a je­dy­nie po­gor­szyć sy­tu­ację. Cho­ciaż Ce­za­ry na zawsze pozostanie wierny swojej wrażliwości na niedolę ludzką, nigdy już nie będzie spoglądał na rewolucję przez pryzmat młodzieńczych lat. To, jak zmie­ni go do­świad­cze­nie z Baku, w peł­ni po­ka­że się pod­czas roz­mo­wy z pol­ski­mi ko­mu­ni­sta­mi. Za­koń­cze­nie po­wie­ści su­ge­ru­je, że bo­ha­ter wybiera swoją własną drogę, odłączając się od rewolucjonistów podczas przemarszu. Tak więc prze­ży­cia woj­ny i re­wo­lu­cji ukształ­tu­ją go swo­im dra­ma­ty­zmem, stwo­rzą doj­rza­łe­go bo­jow­ni­ka o spra­wie­dli­wość, po­dą­ża­ją­ce­go wła­sną ścież­ką.



### Nie-boska komedia

„Nie-Boska komedia” Zygmunta Krasińskiego sta­no­wi ro­man­tycz­ną krytykę rewolucji z per­spek­ty­wy szla­chec­kiej, okra­szo­ną kry­tycz­nym spoj­rze­niem na stan mo­ral­ny klas wyż­szych. Tu­taj rów­nież mamy do czy­nie­nia z ob­ra­zem re­wo­lu­cji i to­wa­rzy­szą­cej jej woj­ny. Treść dra­ma­tu do­ty­czą­ca szturmu zrewoltowanych nizin na ostatni bastion pod wodzą hrabiego Henryka uka­zu­je rów­nież kon­fron­ta­cję dwóch po­glą­dów na świat. Przy­cho­dzi mu zmie­rzyć się na sło­wa z wo­dzem re­wol­ty, Pan­kra­cym. Sy­tu­acja zmu­sza obu do wy­tę­żo­ne­go spraw­dze­nia swo­ich spo­strze­żeń o rze­czy­wi­sto­ści. Hen­ryk bro­ni swo­je­go zda­nia, ja­ko­by rewolucja była jedynie próbą zrzucenia jarzma cywilizacji i moralności, Pankracy zaś uka­zu­je ją jako próbę stworzenia społeczeństwa bardziej pluralistycznego. Strasz­li­we ob­li­cze tego kon­flik­tu po­wo­du­je jed­nak po­trze­bę zrewidowania swoich poglądów przez obie strony. Taki ro­dzaj dy­so­nan­su po­znaw­cze­go sam w so­bie jest skraj­nym do­świad­cze­niem, do­dat­ko­wo łą­czy się z po­twor­ny­mi ob­ra­za­mi zbrod­ni. Przed­sta­wi­ciel ary­sto­kra­cji prze­by­wa dan­tej­ską dro­gę przez obóz rewolucjonistów, ob­ser­wu­jąc ich naj­róż­niej­sze na­sta­wie­nia. Uka­za­ni są oni jako mieszkańcy swoistego piekła, gotowi zrobić wszystko bez poszanowania dla tradycji i dobra. Świat przed oczy­ma Hen­ry­ka zda­je się koń­czyć, wraz z jego śmier­cią w nie­pa­mięć ma odejść pew­na epo­ka. Rze­czy­wi­stość zda­je się roz­prę­żać, na oczach czy­tel­ni­ka rwą się wszel­kie za­leż­no­ści mię­dzy­ludz­kie feu­dal­ne­go po­rząd­ku, ale rów­nież samo spo­łe­czeń­stwo. Ob­lę­że­nie oraz swo­ista walka "o duszę" z Pan­kra­cym sta­no­wi dra­ma­tycz­ne do­świad­cze­nie dla czło­wie­ka, któ­ry do­sko­na­le zda­je so­bie spra­wę z by­cia obrońcą przegranej sprawy. Pa­ra­dok­sal­nie ko­niec utwo­ru uka­zu­je jed­nak dramat samego wodza rewolucji, człowieka, który ostatecznie przegrywa z Opatrznością i słabościami swoich "towarzyszy", wykrwawiając się na śmierć.

## Inne konteksty literackie

- „Medaliony” Zofii Nałkowskiej – Poprzez relacje osób, które przeżyły wojnę, wyłania się zbrodnia, która bezpośrednio dotknęła wielu Żydów, odbierając im zdrowie, majątek, rodziny, a często także życie. W opowiadaniach Nałkowskiej Holocaust jest ukazany z perspektywy osób pochodzenia żydowskiego, które były bezpośrednimi ofiarami systemowej nienawiści i metodycznego mordowania milionów ludzi z powodu ich pochodzenia. Przykładowo „Kobieta cmentarna” opisuje wspomnienia kobiety mieszkającej przy getcie, która była świadkiem tragicznych wydarzeń, takich jak ludzie wyskakujący z płonących budynków. Wojna wpływa na ludzi negatywnie, na zawsze naznaczając ich psychikę trudnymi do zaakceptowania obrazami oraz traumą, która nieraz decyduje od komfortu ich życia po okresie zagrożenia, o ile udaje im się ten czas przetrwać.
- „Opowiadania obozowe” Tadeusza Borowskiego – W świecie obozowym zło jest wszechobecne, namacalne i nieodłączne od codziennego życia, osobiste przeżycia czy duchowe przekonania schodzą na daleki plan. W opowiadaniu „Proszę państwa do gazu” narrator opisuje sytuację, w której więźniowie pracują przy rozładowywaniu transportów nowych ofiar. Tadek i inni więźniowie uczestniczą w procesie, który prowadzi do śmierci tysięcy ludzi, ale nie mogą sobie pozwolić na odmowę – jest to dla nich kwestia przetrwania. Aby przebyć obóz, człowiek musi zaakceptować rzeczywistość i dostosować się do niej, nawet jeśli oznacza to współudział w zbrodni lub przymykanie oka na codzienne złe uczynki współwięźniów. Wojna sprzyja temu, aby doświadczenie dehumanizacji stawało się narzędziem władzy.
- „Szewcy” Stanisława Ignacego Witkiewicza (Witkacego) – Autor międzywojennego dramatu ukazuje społeczeństwo, które próbuje się odnaleźć po odzyskaniu niepodległości, a jednocześnie pada ofiarą nowych, radykalnych ideologii, takich jak komunizm i faszyzm. Sztuka jest satyrą ostrzegającą przed niebezpieczeństwami, które mogą wyniknąć z nieumiejętnego zarządzania krajem i jego reformami, co w efekcie prowadzi do anarchii. Tytułowi szewcy są mimo wszystko tylko trybikami w wielkiej machinie, którą zarządzają konkretne polityczne nurty, co sprowadza indywidualność człowieka do sprawy bardzo marginalnej, wręcz nieistotnej. Gdy szewcy buntują się przeciwko władzy i sami zaczynają ją dzierżyć, okazują się nieodporni na pokusę nadużycia wobec osób im podległych. Rewolucja więc degraduje naturę człowieka, przyczyniając się do jego demoralizacji.
- „Kamienie na szaniec” Aleksandra Kamińskiego – Młodzi chłopcy, tacy jak Zośka, Rudy i Alek, w trakcie II wojny światowej poświęcają swoje najlepsze lata życia, walcząc za wolność Polski. Ich czyny i niezłomna postawa są symbolem patriotyzmu, odwagi i bezinteresownej ofiary dla ojczyzny. Kamiński przedstawia ich jako młodzież pełną ideałów, decydując się przy tym na częściową idealizację wojny, która chociaż tragiczna w skutkach, jest motorem napędowym zacieśniania więzi przyjaciół, mających okazję sprawdzić się w walce o wyższe wartości. O ile doświadczenia chłopców są trudne, dla niektórych kończą się oddaniem życia, wydźwięk powieści kieruje myślenie czytelnika o jej bohaterach jak o współczesnych herosach.

## Podsumowanie

Re­wo­lu­cja i woj­na to dra­mat wie­lu lu­dzi, czę­sto bez­i­mien­nych ofiar tych wy­da­rzeń. Śmierć oraz stra­ta nie są jed­nak naj­gor­szy­mi ze wszyst­kich wy­no­szo­nych z nich do­świad­czeń. Naj­bar­dziej zda­je się do­ty­kać czło­wie­ka fakt znisz­cze­nia jego pa­ra­dyg­ma­tu po­strze­ga­nia spo­łecz­no­ści. Re­wo­lu­cja jest bo­wiem for­mą woj­ny do­mo­wej, gdy są­siad sta­je czę­sto prze­ciw­ko są­sia­do­wi. Lu­dzie jako isto­ty spo­łecz­ne, cier­pią, kie­dy ich gru­pa za­czy­na prze­ży­wać kry­zys. Bu­dyn­ki da się bo­wiem od­bu­do­wać a ma­jąt­ki od­zy­skać, jed­nak trau­ma nie­uf­no­ści po­zo­sta­je na dłu­go. Do­świad­cze­nie ta­kie kształ­to­wać więc bę­dzie cha­rak­te­ry tych, któ­rzy je prze­trwa­li. Przez to wpły­nie też na wy­gląd świa­ta po re­wo­lu­cji czy woj­nie.

