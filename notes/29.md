# Jaką rolę od­gry­wa ma­ją­tek i po­cho­dze­nie w re­la­cjach mię­dzy­ludz­kich? Omów za­gad­nie­nie na pod­sta­wie Lal­ki Bo­le­sła­wa Pru­sa. W swo­jej od­po­wie­dzi uwzględ­nij rów­nież wy­bra­ny kon­tekst.

**Autor**: [BOLESŁAW PRUS](https://poezja.org/wz/Boleslaw_Prus/)

Od wie­ków ma­ją­tek i po­cho­dze­nie kształ­tu­ją re­la­cje mię­dzy­ludz­kie, wy­zna­cza­jąc spo­łecz­ne role oraz wpły­wa­jąc na moż­li­wo­ści i ogra­ni­cze­nia jed­nost­ki. Żyje­my w świe­cie, któ­ry od daw­na jest sil­nie zhie­rar­chi­zo­wa­ny pod wzglę­dem kla­so­wym, a ka­pi­tał — za­rów­no ma­te­rial­ny, jak i sym­bo­licz­ny – sta­no­wi istot­ny czyn­nik de­ter­mi­nu­ją­cy miej­sce na dra­bi­nie spo­łecz­nej. Ten czyn­nik de­cy­du­je o re­la­cjach jed­nost­ki z in­ny­mi w za­kre­sie wła­dzy, pod­le­gło­ści i wza­jem­ne­go sza­cun­ku. Li­te­ra­tu­ra, ba­da­jąc te za­leż­no­ści, od­zwier­cie­dla zło­żo­ność re­la­cji kla­so­wych i po­ka­zu­je, jak ma­ją­tek oraz po­cho­dze­nie mogą łą­czyć i dzie­lić lu­dzi, wpły­wa­jąc na ich de­cy­zje i emo­cje.

Spis treści



## Jaką rolę odgrywa majątek i pochodzenie w relacjach międzyludzkich?

### Lalka

Pro­blem po­cho­dze­nia i fi­nan­so­wych moż­li­wo­ści sta­no­wi je­den z naj­waż­niej­szych wąt­ków w „Lal­ce”. Do­ty­czy on przede wszyst­kim po­sta­ci Stanisława Wokulskiego, czło­wie­ka wy­wo­dzą­ce­go się ze zu­bo­ża­łej ro­dzi­ny szla­chec­kiej, ale cięż­ko pra­cu­ją­ce­go, aby do­ro­bić się ma­jąt­ku. Cześć pie­nię­dzy za­wdzię­czał swo­je­mu pierw­sze­mu mał­żeń­stwu, jed­nak po­mno­że­nie ich sta­no­wi wy­nik jego oso­bi­stych umie­jęt­no­ści. Wo­kul­ski jako czło­wiek pra­co­wi­ty, za­rad­ny i przed­się­bior­czy jest uoso­bie­niem ide­ałów po­zy­ty­wi­stycz­nych.

Sta­ni­sław Wo­kul­ski był przyj­mo­wa­ny w war­szaw­skich sa­lo­nach. O ile jed­nak wie­lu sza­no­wa­ło go za do­bre ser­ce i licz­ne przy­mio­ty, świat arystokracji otworzył się przed nim z powodu pieniędzy. Przed­sta­wi­cie­le wyż­szych klas po­sia­da­li czę­sto je­dy­nie herb, a ma­jąt­ki daw­no prze­trwo­ni­li na luk­su­sy bądź ha­zard. Dla­te­go po­zor­nie to­le­ro­wa­li Wo­kul­skie­go w swo­im to­wa­rzy­stwie, postrzegając go tak naprawdę jako zaradnego plebejusza i źródło finansowania. Za ple­ca­mi męż­czy­zny na­dal traktowali go z pogardą jako ni­żej uro­dzo­ne­go. Trze­ba bo­wiem pa­mię­tać, że w XIX wie­ku na­dal żywe były szla­chec­kie sen­ty­men­ty, zaś ludzi przedsiębiorczych polskie "elity" postrzegały jako dorobkiewiczów.



Pie­niędz­mi Wo­kul­ski zdo­by­wa rękę Izabeli Łęckiej, jed­nak przez pogardę dziewczyny dla gorzej urodzonego człowieka, do ślu­bu nie do­cho­dzi. Do­wo­dzi to, że ma­ją­tek po­ma­ga w zdo­by­ciu po­wa­ża­nia wśród lu­dzi, jed­nak jest to je­dy­nie po­zór sza­cun­ku. Osta­tecz­nie nawet najbardziej utalentowani oraz zaradni ludzie mogą być traktowani obelżywie, jeżeli tylko pochodzą spoza hermetycznego kręgu elit.

Wo­kul­ski sta­no­wił przy­kład czło­wie­ka suk­ce­su, mimo to jego pochodzenie (któ­re z per­spek­ty­wy hie­rar­chii spo­łecz­nej wca­le nie na­le­ży do naj­ni­żej usy­tu­owa­nych) ciążyło na nim niczym stygmat. W tym kon­tek­ście war­to po­rów­nać go ze Star­skim — mo­ral­nie upa­dłym ary­sto­kra­tą, któ­ry był fi­nan­so­wo nie­za­rad­ny. Nie­mniej, po­śród "swo­ich" miał po­słuch i sza­cu­nek. W rze­czy­wi­sto­ści koń­ca XIX wie­ku, w któ­rej usy­tu­owa­na jest ak­cja po­wie­ści Bo­le­sła­wa Pru­sa, po­cho­dze­nie wy­star­czy­ło, aby usta­no­wić spo­łecz­ną po­zy­cję. Pie­niądz otwie­rał drzwi przed Wo­kul­skim, po­cho­dze­nie zaś przed Star­skim.



### Cierpienia młodego Wertera

Dru­gim przy­kła­dem li­te­rac­kim, któ­ry do­star­cza cen­nych ar­gu­men­tów w przy­pad­ku za­gad­nie­nia o zna­cze­niu ma­jąt­ku i po­cho­dze­nia w re­la­cjach mię­dzy­ludz­kich są „Cierpienia młodego Wertera” Johanna Wolfganga Goethego. Mło­dy męż­czy­zna, znaw­cza sztu­ki, uosa­biał ro­man­tycz­ne­go in­dy­wi­du­ali­stę. Z tego po­wo­du cechowała go ogromna wrażliwość, któ­ra ob­ja­wia­ła się w emo­cjo­nal­nych re­ak­cjach na ota­cza­ją­cą go rze­czy­wi­stość. Wer­ter poszukiwał odosobnienia, aby zrekompensować sobie trudności w budowaniu relacji z ludźmi. Naj­czę­ściej spo­kój od­naj­dy­wał w oto­cze­niu przy­ro­dy.

We­wnętrz­ny świat uczuć Wertera nie był jed­nak je­dy­nym po­wo­dem jego wy­ob­co­wa­nia. Go­ethe wspo­mi­na rów­nież o problemach wynikających z jego plebejskiego pochodzenia, któ­re w XVIII wie­ku sta­no­wi­ły zna­czą­ce ob­cią­że­nie dla jed­nost­ki. Mimo odpowiedniego wykształcenia i nienagannych manier Wer­ter sil­nie od­czu­wał skut­ki wła­sne­go sta­tu­su spo­łecz­ne­go. Naj­do­bit­niej świad­czy o tym sce­na, w któ­rej mło­dzie­niec jest mile trak­to­wa­ny do­pó­ty, do­pó­ki nie ujaw­nia swo­ich ko­rze­ni.



Ten epi­zod pod­kre­śla, że odpowiednie nazwisko, często liczy się bardziej niż indywidualne zalety — to łą­czy Wer­te­ra z Wo­kul­skim. Obaj po­sia­da­li ce­chy war­to­ścio­we dla spo­łe­czeń­stwa, ale zo­sta­li wzgar­dze­ni przez eli­ty z po­wo­du po­cho­dze­nia. Jed­nak w prze­ci­wień­stwie do Wo­kul­skie­go, Wer­ter nie po­sia­dał żad­ne­go ma­jąt­ku, któ­rym mógł­by się wku­pić w śro­do­wi­sko sa­lo­no­we.

## Inne konteksty literackie

- „Zbrodnia i kara” Fiodora Dostojewskiego – Rodion Raskolnikow pochodzi z biednej rodziny, a jego ubóstwo i frustracja z powodu niskiego statusu społecznego prowadzą go do przekonania, że jest usprawiedliwiony w popełnieniu zbrodni. Raskolnikow wierzy, że ludzie wybitni mają prawo przekraczać moralne granice, co w jego przypadku oznacza zamordowanie starej lichwiarki dla zysku finansowego. Inna postać powieści, Piotr Łużyn, czyli przedstawiciel wyższych sfer, ukazuje materialistyczne podejście do relacji międzyludzkich. Łużyn chce ożenić się z Dunią, siostrą Raskolnikowa, mając nadzieję, że związek z ubogą dziewczyną zapewni mu lojalność i wdzięczność. Jego propozycja małżeństwa nie jest oparta na uczuciu, lecz na wyraźnych korzyściach finansowych i społecznych.
- „Pan Tadeusz” Adama Mickiewicza – Tu relacje miłosne również są determinowane przez status społeczny. Zosia, choć wychowana w skromniejszych warunkach, należy do rodu szlacheckiego, co sprawia, że jej małżeństwo z Tadeuszem, przedstawicielem rodu Sopliców, jest zgodne z oczekiwaniami ówczesnej społeczności szlacheckiej. Pochodzenie zapewnia jej akceptację jako odpowiedniej partnerki, mimo że jej sytuacja materialna nie jest imponująca.
- „Ludzie bezdomni” Stefana Żeromskiego – Tomasz Judym pochodzi z ubogiej rodziny, jednak dzięki swojej determinacji i ciężkiej pracy zdobywa wykształcenie lekarskie, co pozwala mu aspirować do wyższego statusu społecznego. Pomimo tego, że udało mu się przezwyciężyć swoje pochodzenie, urodzenie i przeszłość kształtują jego poczucie moralnej odpowiedzialności. Judym czuje, że jako człowiek wywodzący się z biedy, ma obowiązek poświęcić swoje życie walce o poprawę losu ludzi z niższych warstw społecznych. Ten wewnętrzny konflikt prowadzi do jego tragicznej decyzji o odrzuceniu miłości Joanny Podborskiej. Kobieta pochodzi z klasy średniej, a jej uczucia do Judyma są szczere, jednak nie może on zaakceptować życia rodzinnego w obliczu swoich zobowiązań wobec ludzi żyjących w ubóstwie.
- „Granica” Zofii Nałkowskiej – Zenon Ziembiewicz wywodzi się z niższej warstwy społecznej. Z dużym wysiłkiem zdobywa wykształcenie, które ma mu pomóc w osiągnięciu wyższego statusu. Jego ambicje, by przekroczyć granice swoje pochodzenia, wyrażają pragnienie awansu. Szczególnie widać to w jego związku z Elżbietą Biecką, majętną kobietą z wyższych sfer. Napięcie wynikające z różnic klasowych wpływa na decyzje Zenona zarówno w sferze osobistej, jak i zawodowej. Poczucie niższości prowadzi go do podejmowania decyzji, które ostatecznie mają tragiczne konsekwencje i czynią go podłym człowiekiem, zorientowanym tylko na własną przyjemność i dobrobyt.

## Podsumowanie

Ana­li­zu­jąc tek­sty li­te­rac­kie, moż­na wy­su­nąć gorz­ką re­flek­sję — ka­pi­tał ma­te­rial­ny i sym­bo­licz­ny wy­wie­ra­ją zna­czą­cy wpływ na po­zy­cje jed­nost­ki w spo­łe­czeń­stwo oraz jej re­la­cje z in­ny­mi. Pro­blem ten był szcze­gól­nie istot­ny dla pi­sa­rzy XIX i XX wie­ku, co po­twier­dza­ją przy­wo­ła­ne przy­kła­dy. Choć mo­gło­by się wy­da­wać, że od tam­tych cza­sów na­stą­pi­ła znacz­na po­pra­wa ja­ko­ści ży­cia, a osią­gnię­cie sta­bil­no­ści ma­te­rial­nej jest ła­twiej­sze, kwe­stia kla­so­wa wciąż po­zo­sta­je waż­nym de­ter­mi­nan­tem ukła­dów w spo­łe­czeń­stwie.

