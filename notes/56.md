# Człowiek wobec cierpienia i śmierci. Omów zagadnienie na podstawie Dżumy Alberta Camusa. W swojej odpowiedzi uwzględnij również wybrany kontekst.

**Autor**: [ALBERT CAMUS](https://poezja.org/wz/Albert_Camus/)

Nie­od­łącz­nym pięt­nem ist­nie­nia jest cier­pie­nie. Czło­wiek całe ży­cie do­świad­cza go w mniej­szym lub więk­szym stop­niu, aż uwol­ni go zim­ny po­ca­łu­nek śmier­ci. Te dwa nie­unik­nio­ne atry­bu­ty losu sta­no­wią od­wiecz­ny te­mat ludz­kich roz­wa­żań. Pró­bu­je­my je oswo­ić, zro­zu­mieć, ale rów­nież wy­cią­gnąć z nich wnio­ski. Za­da­je­my wie­le py­tań, two­rzy­my róż­ne po­sta­wy. Jed­ni od­naj­du­ją w cier­pie­niu i śmier­ci nie­zgłę­bio­ną na­ukę, inni wal­czą z nimi wszel­ki­mi moż­li­wy­mi środ­ka­mi. Są też tacy, któ­rzy za­ła­mu­ją się pod cię­ża­rem swo­je­go wła­sne­go losu. Te róż­no­ra­kie po­dej­ścia znaj­du­ją swo­je od­zwier­cie­dle­nie w li­te­ra­tu­rze. Ogni­sku­je ona bo­wiem in­dy­wi­du­al­ne do­świad­cze­nia w ko­lek­tyw­ny nurt po­zna­nia na­tu­ry ludz­kie­go bytu. Dla­te­go zba­da­nie wy­żej przy­to­czo­ne­go za­gad­nie­nia na­le­ży wy­ko­nać na płasz­czyź­nie li­te­rac­kiej.

Spis treści



## Człowiek wobec cierpienia i śmierci – zagadnienie

### Dżuma

Powieść paraboliczna to nie­zwy­kle cie­ka­wy ga­tu­nek li­te­rac­ki. Jak sama na­zwa wska­zu­je, jej fa­bu­ła słu­ży za na­rzę­dzie prze­ka­za­nia tre­ści głęb­szych, czę­sto o cha­rak­te­rze fi­lo­zo­ficz­nym. Al­bert Ca­mus, zna­czą­cy eg­zy­sten­cja­li­sta XX wie­ku, swo­ją „Dżu­mą” za­dał wie­le py­tań oraz prze­strzegł przy­szłe po­ko­le­nia przed bar­dzo hor­ro­ra­mi mi­nio­ne­go stu­le­cia. Ana­li­zo­wa­na pod tym wzglę­dem po­wieść jest w isto­cie próbą oddania charakteru systemu totalitarnego, a nawet stricte zła, które pleni się pośród ludzi. Na ba­zie wy­da­rzeń z Ora­nu Ca­mus po­dej­mu­je się rów­nież uka­za­nia kil­ku in­te­re­su­ją­cych po­dejść lu­dzi do za­gad­nień ta­kich jak cier­pie­nie i śmierć. Wie­le z nich jest wręcz skraj­nie od sie­bie róż­nych.

Na pierw­szy plan wy­su­wa się rzecz ja­sna doktor Bernard Rieux. Pre­zen­tu­je on sobą postawę prometejską - jest jed­nost­ką po­świę­ca­ją­cą się dla do­bra ludz­ko­ści. Rieux sam cier­pi, jego cięż­ko cho­ra żona prze­by­wa w sa­na­to­rium poza mia­stem i umie­ra z dala od męża pod­czas trwa­nia za­ra­zy. Mimo to le­karz nie­stru­dze­nie wal­czy o ura­to­wa­nie miesz­kań­ców Ora­nu. Jego pro­me­tej­ska po­sta­wa wy­ni­ka z miłości do ludzi, poczucia solidarności z nimi. Za­ra­zem po­strze­ga samo cier­pie­nie w ka­te­go­rii cał­ko­wi­cie wro­giej, jest ono dla nie­go zja­wi­skiem nie­po­trzeb­nym. W przy­pły­wie gnie­wu krzy­czy do ojca Pa­ne­lo­ux, że nigdy nie pokocha świata, gdzie dzieci są torturowane. Po­dob­ną po­sta­wę re­pre­zen­tu­je Jean Tarrou – syn za­stęp­cy pro­ku­ra­to­ra nie­chęt­ny ka­rze śmier­ci, co w kon­se­kwen­cji do­pro­wa­dzi­ło go do uciecz­ki z ro­dzin­ne­go domu. Czło­wiek ten, cho­ciaż wierzy w ludzkie dobro, postrzega zarazem świat jako miejsce zbudowane na śmierci. Nie zga­dza się z tym, co pro­wa­dzi go do sa­mot­nej wal­ki. Obaj na­sta­wie­ni są więc prze­ciw­ko cier­pie­niu i śmier­ci. Świat sta­je się przez to miej­scem wro­gim, któ­re­go bez­na­dziej­no­ści prze­ciw­sta­wia­ją swój ide­alizm.



Inną po­sta­wę re­pre­zen­tu­je ojciec Paneloux. Ten je­zu­ic­ki ka­zno­dzie­ja to, w prze­ci­wień­stwie do wy­żej wspo­mnia­nych bo­ha­te­rów, człowiek wiary. Wszyst­ko ma więc dla nie­go wyż­szy sens, jest do­pu­stem Boga. Za­ra­zem jed­nak ka­płan, sku­pia­jąc się na trans­cen­dent­nej in­ter­pre­ta­cji rze­czy­wi­sto­ści, gubi z oczu so­li­dar­ność wo­bec czło­wie­ka. Skut­ku­je to po­tę­pie­niem bliź­nie­go, jed­no­znacz­nym okre­śle­niem dżu­my jako kary za grze­chy. Widząc jednak ile cierpienia i śmierci wywołuje choroba, ojciec Paneloux zmienia zdanie. Jego po­sta­wa sta­je się po­kor­na, otwie­ra swo­je ser­ce na pły­ną­cą z bólu na­ukę. Tym sa­mym jezuita reprezentuje sobą postawę człowieka, który nie odrzuca cierpienia jako elementu świata, a poszukuje w nim nauki, sensu. Zmia­na, jaka do­ko­nu­je się w ojcu Pa­ne­lo­ux, po­ka­zu­je, że z per­spek­ty­wy czło­wie­ka jest to do­świad­cze­nie trud­ne. Łatwo jest bo­wiem kry­tycz­nie in­ter­pre­to­wać pew­ne zja­wi­ska.

### Księga Hioba

Mó­wie­nie o cier­pie­niu i śmier­ci nie może się ni­g­dy obyć bez wspo­mnie­nia o Hio­bie. Ten naj­słyn­niej­szy ze wszyst­kich wier­nych Bogu cier­pią­cych jest za­ra­zem przy­kła­dem ludz­kie­go za­gu­bie­nia w ob­li­czu strasz­li­we­go losu. Istot­nie głów­ny bo­ha­ter Księ­gi Hio­ba nie wyrzekł się Boga nawet po tak straszliwych stratach, jak śmierć dzieci i własna choroba. Nie­mniej, nie ro­zu­mie­jąc z ludz­kiej per­spek­ty­wy do­ty­ka­ją­cych go nie­szczęść, zwąt­pił w ja­ki­kol­wiek po­rzą­dek rze­czy. Bóg, choć czci­god­ny, stał się dla nie­go isto­tą cha­otycz­ną, roz­dzie­la­ją­cą cier­pie­nie bez żad­ne­go sen­su. Tak ro­zu­mia­ne ży­cie to bez­sen­sow­na ge­hen­na, w ja­kiej nie­za­leż­nie od ob­ra­nej ścież­ki moż­na w każ­dym mo­men­cie stra­cić wszyst­ko. Hiob, choć nie traci wiary, nieco załamuje się pod ciężarem swoich doświadczeń. W isto­cie li­czył on, że unik­nie nie­szczęść po­przez po­boż­ne ży­cie. Nie ro­zu­miał więc ani isto­ty cier­pie­nia i śmier­ci, ani też ich ce­lo­wo­ści. Co praw­da Księ­ga Hio­ba tego ostat­nie­go nie okre­śla wprost, prze­czy jed­nak cha­otycz­nej na­tu­rze tych zja­wisk. Tym sa­mym Hioba możemy określić początkowo jako człowieka uważającego świat za miejsce chaotyczne i przepełnione bezsensownym bólem, któ­ry do­pie­ro w toku ca­łej księ­gi Sta­re­go Te­sta­men­tu pokornie poddaje się prawdzie o nieuniknionym i zarazem niosącym naukę cierpieniu.



## Inne konteksty literackie

- „Treny” Jana Kochanowskiego – Cykl utworów Jana Kochanowskiego jest doskonałym przykładem refleksji nad wspomnieniami i ich znaczeniem w życiu człowieka, szczególnie w kontekście żałoby. Kochanowski, po stracie swojej córki Urszulki, przeżywa głęboki ból, którego nie jest w stanie uspokoić filozofia epikureizmu ani stoicyzmu. Wspomnienia o dziecku przynoszą mu cierpienie i burzą dotychczasowy światopogląd, według którego rodzice umierają pierwsi. Mimo wszystko, poezja pełni funkcję autoterapii i dzięki niej, możemy zaobserwować, że w ostatnich trenach ze zbioru podmiot liryczny zaczyna coraz bardziej godzić się z losem i zaakceptować odejście ukochanej córki, pomimo tego, że nie da się zrozumieć śmierci.
- „Mit o Orfeuszu i Eurydyce” według Jana Parandowskiego – Głównym wątkiem mitu jest wędrówka Orfeusza do samego piekła, w celu zabrania stamtąd ukochanej Eurydyki. Hades zgadza się na to, aby oboje wyszli żywi, gdy mężczyzna z lirą go o to błaga, jednak pod warunkiem, że idąc przed kobietą grając, nie obróci się, aby na nią spojrzeć. Historia jak wiadomo kończy się tym, iż pieśniarz nie wytrzymuje ciekawości i niepewności, odwracając się za Eurydyką i tym samym niwecząc szanse na powrót. Mit opowiada z jednej strony o tym, że miłość może przeciwstawić się śmierci oraz że prawdziwe, głębokie uczucie, przetrwa pomimo tak definitywnej zdawałoby się rozłąki. Orfeusz musi powrócić na ziemię bez ukochanej, a odczuwane cierpienie sprawia, że nigdy już nikomu nie daje szansy się do niego zbliżyć.
- „Lament świętokrzyski” – Utwór ukazuje Maryję przede wszystkim jako matkę, a nie Bogarodzicę. Autor przedstawia jej ludzki aspekt, koncentrując się na więzi łączącej ją z Jezusem. Maryja cierpi wraz z synem, odczuwając jego ból nie z powodu swojej wyjątkowej pozycji, ale jako matka, która dzieli zarówno radości, jak i cierpienia swojego dziecka. Szuka zrozumienia u innych matek, które mogą wczuć się w jej sytuację. Motyw cierpiącej matki służy tu jako sposób zwrócenia uwagi wiernych na problem cierpienia drugiego człowieka.
- „Antygona” Sofoklesa – Hajmon, syn Kreona, cierpi z powodu losu swojej ukochanej Antygony, skazanej na śmierć przez jego ojca. Głęboko poruszony jej niesprawiedliwym losem, najpierw próbuje przekonać Kreona do zmiany decyzji, ale gdy jego prośby zostają odrzucone, wpada w rozpacz. Po odkryciu, że Antygona odebrała sobie życie w zamkniętej grocie, Hajmon nie wytrzymuje bólu i również popełnia samobójstwo, przebijając się mieczem. Jego śmierć staje się przyczyną nieopisanego cierpienia Eurydyki, która, nie mogąc znieść straty syna, również odbiera sobie życie.

## Podsumowanie

Czło­wiek co­dzien­nie zma­ga się z prze­ciw­no­ścia­mi, któ­re po­tra­fią podważyć sensowność jego istnienia. Cier­pie­nie i śmierć nio­są strasz­li­we wąt­pli­wo­ści, z któ­rych wy­cho­dzi­my w róż­nym sta­nie. Osta­tecz­nie jed­nak wy­ło­nić mo­że­my dwa głów­ne po­dej­ścia oraz dwie ich kon­se­kwen­cje. Mia­no­wi­cie mo­że­my przy­jąć bez­sen­sow­ność bytu prze­peł­nio­ne­go bó­lem albo od­wrot­nie - sta­rać się do­strzec w ludz­kim lo­sie mą­drość po­nad nasz przy­ro­dzo­ny ro­zum. To z ko­lei pro­wa­dzi do kon­klu­zji, że wo­bec cier­pie­nia i bólu na­le­ży się pod­dać lub wal­czyć. Co cie­ka­we, za­rów­no przy­ję­cie głęb­sze­go sen­su, jak i bez­sen­sow­no­ści cier­pie­nia może pro­wa­dzić do obu tych po­staw. Świad­czy to o ogrom­nym skom­pli­ko­wa­niu mi­kro­ko­smo­su ludz­kie­go du­cha, sty­ka­ją­ce­go się z eg­zy­sten­cjal­ną ta­jem­ni­cą. Mo­że­my jed­nak do­strzec jed­ną wspól­ną myśl. Za­rów­no ate­ista Ca­mus, jak i re­li­gij­ny twór­ca Księ­gi Hio­ba wska­zu­ją czło­wie­ko­wi so­li­dar­ność i współ­czu­cie jako dro­gę wy­cho­dze­nia na­prze­ciw tej ta­jem­ni­cy.

