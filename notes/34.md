# Wal­ka czło­wie­ka ze swo­imi sła­bo­ścia­mi. Omów za­gad­nie­nie na pod­sta­wie Zbrod­ni i kary Fio­do­ra Do­sto­jew­skie­go. W swo­jej od­po­wie­dzi uwzględ­nij rów­nież wy­bra­ny kon­tekst.

**Autor**: [FIODOR DOSTOJEWSKI](https://poezja.org/wz/Fiodor_Dostojewski/)

Wal­ka czło­wie­ka ze swo­imi sła­bo­ścia­mi to od­wiecz­ny te­mat, któ­ry prze­wi­ja się w li­te­ra­tu­rze, fi­lo­zo­fii i co­dzien­nym ży­ciu. Każ­dy z nas w pew­nym mo­men­cie swo­je­go ży­cia sta­je w ob­li­czu we­wnętrz­nych trud­no­ści – lę­ków, wad czy po­kus – któ­re mogą ha­mo­wać roz­wój i pro­wa­dzić do po­ra­żek. Zma­ga­nie się z nimi to pro­ces wy­ma­ga­ją­cy nie tyl­ko siły woli, ale tak­że głę­bo­kiej sa­mo­świa­do­mo­ści i de­ter­mi­na­cji. Hi­sto­ria ludz­ko­ści ob­fi­tu­je w przy­kła­dy bo­ha­te­rów, któ­rzy sta­wia­li czo­ła wła­snym ogra­ni­cze­niom, a ich zma­ga­nia sta­ły się sym­bo­lem ludz­kiej kon­dy­cji. Czy to w li­te­ra­tu­rze, sztu­ce, czy w co­dzien­nych do­świad­cze­niach, wal­ka z wła­sny­mi sła­bo­ścia­mi po­zo­sta­je klu­czo­wym ele­men­tem ludz­kie­go losu.

Spis treści



## Wal­ka czło­wie­ka ze swo­imi sła­bo­ścia­mi – zagadnienie

### Zbrodnia i kara

Fio­dor Do­sto­jew­ski w jed­nym ze swo­ich naj­bar­dziej zna­nych dzieł po­chy­lił się nad chrze­ści­jań­skim po­ję­ciem grzechu i pokuty. Wy­kła­da w swo­jej po­wie­ści przykład przekroczenia zasad moralnych, ale tak­że konsekwencji takiego postępowania, które pozostają nie bez wpływu na dalsze życie człowieka popełniającego zło. Hi­sto­ria Rodiona Raskolnikowa bę­dzie więc wal­ką z od­wiecz­ny­mi sła­bo­ścia­mi czło­wie­ka i po­szu­ki­wa­niem dro­go­wska­zu, po­zwa­la­ją­ce­go na pój­ście w kie­run­ku god­niej­sze­go ży­cia. Co cie­ka­we, w Ro­dio­nie mo­że­my rów­nież od­na­leźć kon­cep­cję su­ge­ru­ją­cą, że je­dy­nie do­bra idea po­zwa­la na po­zy­tyw­ną zmia­nę. Po­cząt­ko­wo bo­wiem głów­ny bo­ha­ter „Zbrod­ni i kary” jest przed­sta­wi­cie­lem wi­zji, któ­rą moż­na na­zy­wać nietzscheańską. Wie­rzy, że jednostki wybitne nie muszą kierować się moralnością, a jedynie własną wolą, ponieważ zajmują w świecie bardziej wyjątkowe miejsce od innych. Ta ni­hi­li­stycz­na myśl kieł­ku­je w mło­dym stu­den­cie wraz z po­stę­pu­ją­cy­mi wy­alie­no­wa­niem i bie­dą. Jest więc ra­czej usprawiedliwieniem mor­der­stwa, któ­re po­peł­nił, niż czymś, co go umac­nia psy­chicz­nie. Ro­dion pod wpły­wem tej fi­lo­zo­fii zo­sta­je mor­der­cą, a wro­dzo­ne dla czło­wie­ka z jego krę­gu kul­tu­ro­we­go wy­rzu­ty su­mie­nia i strach przed schwy­ta­niem wpę­dza­ją go co­raz bar­dziej w cho­ro­bę. Do­pie­ro poznanie Soni Marmieładowny kieruje go ku jakiejś konstruktywnej zmianie, sta­no­wi punkt zwrot­ny i dro­go­wskaz za­ra­zem.

Sonia sta­no­wi tu­taj bar­dzo cie­ka­wy przy­kład od­da­nej swo­im war­to­ściom oso­by. Po­sia­da ona niezachwiany kompas moralny, wy­wo­dzą­cy się z jej re­li­gij­no­ści. Stoi za nią więc prze­ko­na­nie o trans­cen­den­tal­nej praw­dzie, któ­ra wy­zna­cza czło­wie­ko­wi wła­ści­wą, do­brą dro­gę. Wła­śnie to żar­li­we prze­świad­cze­nie oraz ro­dzą­ce się do Soni uczu­cie, jest mo­to­rem przy­zna­nia się Ra­skol­ni­ko­wa. Praw­dzi­wa prze­mia­na bo­ha­te­ra ma jed­nak miej­sce w epi­lo­gu, pod­czas ze­sła­nia. Miłość pozwala Rodionowi się nawrócić, a przez to stać lepszym człowiekiem. Tym sa­mym od­rzu­ca on wcze­śniej­sze błęd­ne po­dej­ście na rzecz praw­dzi­wie do­brej i od­mie­nia­ją­cej idei. Tym sa­mym mo­że­my po­wie­dzieć, że czło­wiek siłę do zmia­ny od­naj­du­je w trans­cen­dent­nym do­bru, idei go prze­kra­cza­ją­cej. Taką jest Bóg i po­cho­dzą­ca od nie­go mi­łość.



### Potop

W pol­skiej li­te­ra­tu­rze bar­dzo po­dob­nym przy­pad­kiem przemiany pod wpływem miłości jest Andrzej Kmicic. Cho­rą­ży or­szań­ski od za­wsze po­sia­dał pew­ne szla­chet­ne rysy oso­bo­wo­ści, jed­nak bla­kły one w cie­niu pa­skud­nych cech cha­rak­te­ru. Warcholstwo, skłonność do okrucieństwa i duma prawie doprowadziły Kmicica do niezbyt chwalebnego końca. Jed­nak, jak pa­mię­ta­my z „Po­to­pu”, w bo­ha­te­rze do­ko­nu­je się prze­mia­na. Po­dej­mu­je on wal­kę z wła­sny­mi nie­do­sko­na­ło­ścia­mi, by osta­tecz­nie od­po­ku­to­wać wcze­śniej­sze winy i zo­stać bo­ha­te­rem po­dzi­wia­nym przez wszyst­kich. Nie przy­cho­dzi mu to ła­two w żad­nym calu. Kmi­cic cierpi wiele ran, musi znosić upokorzenie i nieraz stawiać czoła konsekwencji własnej przeszłości. Wal­ka w obro­nie oj­czy­zny sta­no­wi dla nie­go kuźnię charakteru, spraw­dzian siły woli oraz cia­ła.

Kwe­stią waż­ną z punk­tu wi­dze­nia po­wyż­szej pra­cy jest źró­dło de­ter­mi­na­cji Kmi­ci­ca. Wy­da­je się, że na­le­ży ich szu­kać w miłości do Oleńki. Ta nie­zwy­kle sil­na mło­da ko­bie­ta kie­ro­wa­ła się re­stryk­cyj­ny­mi za­sa­da­mi mo­ral­ny­mi, któ­re ro­bi­ły wra­że­nie na­wet na twar­dych to­wa­rzy­szach głów­ne­go bo­ha­te­ra. Sa­me­go Kmi­ci­ca za­wsty­dzi­ły, po­przez kon­trast do jego wła­sne­go po­stę­po­wa­nia. Jed­nak w tym wy­pad­ku de­cy­du­ją­ca była mi­łość. Ta ogrom­na siła przy­cią­ga­nia, czy­sta i do­bra, sta­no­wi­ła mo­tor na­pę­do­wy zmia­ny. Dla Oleńki Kmicic pragnął być lepszy, aby zasłużyć na jej względy. Za­pew­ne rów­nież od­bu­do­wać nad­wą­tlo­ne za­ufa­nie, zwa­żyw­szy na jej groź­by o ze­rwa­niu zna­jo­mo­ści z war­cho­łem. Z bie­giem cza­su do­pro­wa­dzi­ło go to do wy­rzu­tów su­mie­nia, głę­bo­kie­go zro­zu­mie­nia wła­snych błę­dów. Taki ob­rót spra­wy do­wo­dzi więc, że skierowanie się ku rzeczy większej od siebie, transcendentnej i dobrej daje człowiekowi siłę do prawdziwej zmiany.



## Inne konteksty literackie

- „Makbet” Williama Szekspira - Główny bohater dramatu spotyka na swej drodze wiedźmy, które przepowiadają mu przyszłość i wystawiają na wyobrażenie o możliwości osiągnięcia władzy królewskiej. Uprzednio poprawnie postępujący Makbet, zaczyna w miarę rozwoju akcji ulegać złym podszeptom, zarówno ze strony chorej ambicji, skłaniającej go do zbrodni, jak i żony, Lady Makbet, która kpi z jego niezdecydowania, sugerując, że jest przez to niemęski. W ten sposób mężczyzna z jednej strony jest targany czynnikami zewnętrznymi, ale ostatecznie przegrywa wewnętrzną walkę ze słabościami, jakie wynikają z jego kompleksów i żądzy sukcesu, co prowadzi do zabójstwa króla Duncana.
- „Jądro ciemności” Josepha Conrada – Kurtz jest uosobieniem moralnego upadku spowodowanego bezkarnością i brakiem ograniczeń. Jego początkowa misja „cywilizacyjna” szybko zamienia się w brutalną eksploatację tubylców, nad którymi Kurtz zyskuje niemal boską władzę. Pod wpływem chciwości i pychy, traci wszelkie poczucie moralności, stając się potworem, który bezlitośnie wykorzystuje miejscową ludność dla własnych korzyści. Moment jego śmierci, kiedy wypowiada słynne słowa: „Zgroza! Zgroza!”, ukazuje, że Kurtz w końcu zdaje sobie sprawę z ogromu zła, jakie wyrządził, choć jest to świadomość, która przychodzi zbyt późno, by go ocalić od konsekwencji poddania się słabej stronie człowieczej natury.
- „Dżuma” Alberta Camusa – Ludzie reagują na epidemię dżumy w różnoraki sposób, odsłaniając przy tym swoją niekiedy słabą lub właśnie paradoksalnie silną naturę. Doktor Rieux, główny bohater, reprezentuje postawę egzystencjalistyczną – wybiera walkę z chorobą, mimo że wie, iż ostateczne zwycięstwo nad dżumą jest niemożliwe. Pokusa poddania się nie jest tak wielka, aby złamać jego ducha. Jego działania zdeterminowane są przez solidarność z innymi i poczucie obowiązku. W opozycji do niego stoją postacie, które ulegają panice lub egoizmowi, pokazując, jak różne mogą być ludzkie reakcje w sytuacjach kryzysowych, w zależności od ich wewnętrznych predyspozycji psychicznych.
- „Odyseja” Homera – Epopeja opowiada o przygodach Odyseusza, którego morska powrotna wędrówka z wojny trojańskiej stanowi często przywoływany przykład hardej walki człowieka z własną, nieidealną naturą. Bohater wypływając w nieznane, zostawił żonę i syna na rodzimej wyspie o nazwie Itaka, do której teraz zmierza, nie bez przeszkód. Przykładowo gdy oślepia Polifema, cyklopa, syna Posejdona, chwali się swoją wygraną, podając swoje prawdziwe imię, co sprowadza na niego gniew boga morza, który komplikuje jego zamiary. Na Wyspie Lotofagów przez chwilę zanurzony w przyjemnościach zapomina o rodzinie, jednak dochodzi do świadomości, że są dla niego ważniejsi niż przyziemne uciechy i cudem się stamtąd wyrywa. Aby tego wszystkiego dokonać, z niekiedy chytrego i samolubnego człowieka musi nauczyć się rozwagi i doceniania wyższych wartości.

## Podsumowanie

Na­sza śmier­tel­na na­tu­ra może się jed­nak za­rów­no degradować, jak i uszlachetniać. Kie­ru­nek nie jest ob­ra­ny osta­tecz­nie, a już na pew­no nie po­cho­dzi od nas sa­mych, ale mo­że­my z nim wal­czyć. Chcąc za­cho­wy­wać się god­nie, po­szu­ku­je­my za­cze­pie­nia i pew­ne­go dro­go­wska­zu, któ­ry wska­że nam kie­ru­nek sa­mo­do­sko­na­le­nia. Dla­te­go też wal­ka z wła­sny­mi sła­bo­ścia­mi musi roz­po­cząć się od ob­ra­nia so­bie punk­tu od­nie­sie­nia, któ­ry bę­dzie za­ra­zem źró­dłem siły do zmia­ny. Wszyst­ko wska­zu­je na to, że jest nim dobro - je­dy­na kon­struk­tyw­na siła we wszech­świe­cie. Je­że­li tyl­ko za­wsze bę­dzie­my spo­glą­dać w kie­run­ku szla­chet­nych idei i po­rów­ny­wać swo­je po­stę­po­wa­nie do nich, znaj­dzie­my kie­ru­nek i de­ter­mi­na­cję do sta­nia się lep­szy­mi.

