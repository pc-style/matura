# Świat du­cha a świat ro­zu­mu. Omów za­gad­nie­nie na pod­sta­wie Ro­man­tycz­no­ści Ada­ma Mic­kie­wi­cza. W swo­jej od­po­wie­dzi uwzględ­nij rów­nież wy­bra­ny kon­tekst.

**Autor**: [ADAM MICKIEWICZ](https://poezja.org/wz/Adam_Mickiewicz/)

Jed­nym z naj­istot­niej­szych po­dzia­łów w ży­ciu czło­wie­ka jest po­dział na świat du­cha i ro­zu­mu, po­zor­nie prze­ciw­staw­ne pier­wiast­ki tego sa­me­go bytu. Już sta­ro­żyt­ni za­sta­na­wia­li się nad ich wza­jem­nym sto­sun­kiem, a na­wet pró­bo­wa­li do­wo­dzić po­trze­by kie­ro­wa­nia się któ­rymś z nich w swo­im ży­ciu. Świat ducha, związany z wiarą, uczuciami i metafizyką, od­no­si się do tego, co niematerialne i tajemnicze, da­jąc czło­wie­ko­wi po­czu­cie sen­su oraz głęb­szej praw­dy. Świat rozumu natomiast to domena logicznego myślenia, nauki i doświadczenia, opie­ra­ją­ca się na zro­zu­mie­niu rze­czy­wi­sto­ści po­przez fakty i dowody. Choć czę­sto przed­sta­wia­ne są jako prze­ciw­staw­ne, oba świa­ty od­gry­wa­ją klu­czo­wą rolę w ży­ciu czło­wie­ka, uzu­peł­nia­jąc się wza­jem­nie i po­zwa­la­jąc na peł­niej­sze zro­zu­mie­nie sie­bie oraz ota­cza­ją­ce­go nas świa­ta. Wstęp­ne roz­wa­że­nie re­la­cji mię­dzy nimi otwie­ra dro­gę do głęb­szej re­flek­sji nad tym, jak wpły­wa­ją na na­sze po­strze­ga­nie rze­czy­wi­sto­ści.

Spis treści



## Świat ducha a świat rozumu – zagadnienie

### Romantyczność

Słyn­na bal­la­da Ada­ma Mic­kie­wi­cza „Romantyczność” może być trak­to­wa­na przez od­bior­cę jako manifest prą­du li­te­rac­kie­go epo­ki o tej sa­mej na­zwie. Wieszcz od­da­je w niej bo­wiem prze­sła­nie kry­ją­ce się za po­ezją ro­man­tycz­ną, uję­te w for­mie hi­sto­rii pew­nej dziew­czy­ny. Bie­dacz­ka roz­ma­wia­ła ze swo­im zmar­łym uko­cha­nym na oczach ca­łej wsi. Pro­ści lu­dzie ro­zu­mie­li to jako dowód na powracającego do bliskiej osoby ducha chłopca. Spra­wie przyj­rzał się rów­nież sta­rzec, sym­bo­li­zu­ją­cy tu­taj myśl oświe­ce­nio­wą. Przy po­mo­cy „szkiełka i oka” (podejścia naukowego, racjonalnego) nie stwierdził istnienia żadnego ducha. Oskar­żył więc ze­bra­nych o za­bo­bon. Tym­cza­sem podmiot liryczny, również świadek wydarzeń staje w obronie ludzi i dziewczyny. Jest on zwo­len­ni­kiem praw du­cha - nie­zgłę­bio­nych ta­jem­nic poza świa­tłem ro­zu­mu. Dla nie­go je­dy­nym spo­so­bem ich po­zy­ska­nia jest wia­ra, któ­rą szcze­rze wy­zna­je pro­sty lud wsi. Pro­po­nu­je więc czy­tel­ni­ko­wi patrzenie w serce, czyli kierowanie się duchem, nie zaś bez­kry­tycz­ne ufa­nie ro­zu­mo­wi.

Bal­la­da po­ka­zu­je konflikt racjonalizmu z duchowością, a do­kład­nie my­śle­nia oświe­ce­nio­we­go z po­dej­ściem ro­man­tycz­nym. Pod­miot li­rycz­ny stoi po stro­nie du­cha, wi­dząc w nim siłę prze­ni­ka­ją­cą wszyst­ko. Tym sa­mym jest ona nie­po­zna­wal­na, a je­dy­nie od­czu­wal­na. Łączy ją więc z wiarą i uczuciami - rze­cza­mi wy­kra­cza­ją­cy­mi poza ro­zum. Ro­man­ty­cy po­strze­ga­li świat wła­śnie przez pryzmat ducha, w prze­ci­wień­stwie do ra­cjo­nal­nych my­śli­cie­li oświe­ce­nio­wych. Ci pra­gnę­li wi­dzieć je­dy­nie to, co uwi­dacz­nia­ło „szkieł­ko i oko” - po­zna­wal­ne, wy­tłu­ma­czal­ne zja­wi­ska. Mic­kie­wicz nie­ja­ko „od­bi­ja pi­łecz­kę” i kry­ty­ku­je to po­dej­ście, jako ogra­ni­czo­ne. Pra­gnie do­strzec, że czło­wiek to nie tyl­ko ro­zum, a świat to żywe i cu­dow­ne miej­sce.



Po ro­man­ty­zmie zno­wu na­stą­pi­ła epo­ka li­te­rac­ka sta­wia­ją­ca na ra­cjo­na­lizm. Po­zy­ty­wizm glo­ry­fi­ko­wał po­stęp, na­ukę i lo­gicz­ne po­dej­ście do każ­dej spra­wy - czło­wie­ka rów­nież. Nie­mniej w Pol­sce na­dal żywe były tra­dy­cje daw­nych wiesz­czów, co po­wo­do­wa­ło ście­ra­nie się dwóch płasz­czyzn ludz­kiej eg­zy­sten­cji: ro­zu­mu i du­cha. Przy­kła­dem jest Stanisław Wokulski z „Lal­ki” Bo­le­sła­wa Pru­sa.

### Lalka

Głów­ny bo­ha­ter po­wie­ści to fa­scy­nu­ją­ce połączenie romantyka i pozytywisty, określanego czasem mianem człowieka epoki przejściowej. Jego za­rad­ność, jak rów­nież otwar­tość na zdo­by­cze tech­ni­ki sy­tu­ują go w krę­gu lu­dzi ro­zu­mu. Za­ra­zem jed­nak wrażliwość na ludzkie cierpienie i wyidealizowane postrzeganie obiektu zauroczenia to ce­chy wy­bit­nie romantyczne. Na sty­ku tych dwóch ro­dzi się chęć po­lep­sze­nia bytu naj­uboż­szych po­przez pra­cę u pod­staw i pró­by zdo­by­cia mi­ło­ści Iza­be­li Łęc­kiej cięż­ką pra­cą.



Prus daje jed­nak do zro­zu­mie­nia, że idealizm romantyków miał swoją mroczną stronę. Wo­kul­ski nie po­tra­fi, a ra­czej nie chce, do­strzec ni­kłej war­to­ści swo­jej uko­cha­nej jako oso­by. Przez to, że nie oce­nia jej ra­cjo­nal­nie, po­świę­ca swój czas dla oso­by, któ­rej kom­plet­nie nie in­te­re­su­je i któ­ra nie my­śli na­wet po­dob­ny­mi jemu ka­te­go­ria­mi. Do­cho­dzi do dra­ma­tycz­nej sce­ny, kie­dy Wo­kul­ski zda­je so­bie spra­wę, że jego własne uczucia i romantyczny duch działają przeciwko niemu. Rzu­ca wte­dy dzie­łem Ada­ma Mic­kie­wi­cza, wy­krzy­ku­jąc pod ad­re­sem czo­ło­we­go ro­man­ty­ka oskarżenie. Prus, cho­ciaż nie po­tę­pia wraż­li­wo­ści na ludz­ką nie­do­lę, wy­raź­nie w tej sce­nie oskarża idealizm o niszczycielski wpływ na człowieka. Brak chłod­ne­go, lo­gicz­ne­go po­dej­ścia do ży­cia skut­ku­je bo­wiem mio­ta­niem się i osta­tecz­nie au­to­de­struk­cją. Naj­lep­szym przy­kła­dem ko­niec sa­me­go Wokulskiego.

### Do Marka Aurelego

Naj­bliż­szym uję­cia sto­sun­ku ro­zu­mu do du­cha po­śród pol­skich au­to­rów był praw­do­po­dob­nie Zbigniew Herbert. Jego wiersz „Do Mar­ka Au­re­le­go” sta­no­wi polemikę ze stoicyzmem - szko­łą fi­lo­zo­ficz­ną, pa­mię­ta­ją­cą jesz­cze cza­sy sta­ro­żyt­ne. Po­stu­lo­wa­ła ona za­cho­wa­nie spo­ko­ju w ob­li­czu zmien­nych ko­lei losu i ogra­ni­cze­nie wpły­wu uczuć na ludz­kie za­cho­wa­nie. Ide­ałem była for­ma obo­jęt­no­ści, po­zwa­la­ją­ca dzia­łać ra­cjo­nal­nie. Zwo­len­ni­kiem tej fi­lo­zo­fii był Marek Aureliusz - je­den z wy­bit­niej­szych ce­sa­rzy rzym­skich, cza­sa­mi zwa­ny „fi­lo­zo­fem na tro­nie”. Pod­miot li­rycz­ny kie­ru­je swo­je sło­wa do nie­go, jako czo­ło­we­go sto­ika. Do­ty­czą one sa­mej na­tu­ry tej po­sta­wy. We­dług pod­mio­tu li­rycz­ne­go sto­icyzm jest je­dy­nie pozą, ochro­ną przed peł­nym cha­osu świa­tem. Wspo­mnia­ny tam pod po­sta­cią lamp­ki i książ­ki rozum chroniony jest za pomocą postawy stoickiej przed lękiem, objawiającym się jako nieuporządkowane uczucia. Strach ten to­wa­rzy­szy czło­wie­ko­wi od za­wsze i wy­ni­ka z nie­zro­zu­mia­łe­go ogro­mu świa­ta. Pod­miot li­rycz­ny nie potępia tutaj rozumu, nie gloryfikuje również emocji. Wręcz prze­ciw­nie, do­strze­ga ich wza­jem­ne wpły­wy. Sto­icyzm i cha­otycz­na na­mięt­ność po­zba­wia­ją czło­wie­ka ja­kiejś waż­nej jego czę­ści. Od­po­wie­dzią jest więc zanurzenie się w pełni człowieczeństwa poprzez empatię - do­strze­że­nie w dru­giej oso­bie bra­ta i sta­wie­nie ra­zem czo­ła gro­zie świa­ta.



### Inne konteksty literackie

- „Faust” Johanna Wolfganga Goethego – Tytułowy Faust to uczony, który mimo osiągnięcia ogromnej wiedzy i intelektualnych sukcesów, odczuwa pustkę duchową. Pragnie pełniejszego zrozumienia życia i sensu egzystencji, co prowadzi go do zawarcia paktu z Mefistofelesem – symbolem szatana. Konflikt między pragnieniem zrozumienia (świat rozumu) a duchową tęsknotą (świat ducha) staje się centralnym motywem utworu. Faust szuka duchowego spełnienia, przekraczając granice racjonalnej wiedzy.
- „Zbrodnia i kara” Fiodora Dostojewskiego – Główny bohater, Rodion Raskolnikow, próbuje usprawiedliwić swoją zbrodnię na poziomie czysto racjonalnym, twierdząc, że moralne zasady nie obowiązują wybitnych jednostek. Jednak po popełnieniu morderstwa zaczyna cierpieć wewnętrzne rozdarcie, a duchowe wyrzuty sumienia stają się silniejsze niż jego intelektualne uzasadnienia. Powieść ta pokazuje, jak racjonalizm nie jest w stanie zaspokoić potrzeb duchowych człowieka.
- „Mistrz i Małgorzata” Michaiła Bułhakowa – Stworzony w dziele świat wspomaga ukazanie konfliktu między władzą sowiecką, która odrzuca religię i duchowość, a postaciami, które szukają głębszego sensu w życiu. Sam Mistrz, pisarz, symbolizuje artystyczną i duchową tęsknotę, podczas gdy świat wokół niego, zdominowany przez racjonalizm i ateizm, nie uznaje wartości duchowych. Woland, szatan pojawiający się w Moskwie, wprowadza do utworu elementy nadprzyrodzone, burząc porządek świata opartego na materializmie.
- „Boska komedia” Dantego Alighieri – Dante wędruje przez trzy światy (przez trzy sfery – piekło, czyściec i raj) pod przewodnictwem Wergiliusza, reprezentującego rozum, oraz Beatrycze, symbolizującej wiarę i duchowość. „Boska komedia” pokazuje, że zarówno rozum, jak i duchowa intuicja są niezbędne, aby zrozumieć ludzkie przeznaczenie oraz osiągnąć zbawienie.

## Podsumowanie

Duch i ro­zum to dwa aspekty człowieczeństwa. Cho­ciaż po­zor­nie prze­ciw­staw­ne, do­peł­nia­ją nas. Je­że­li od­rzu­ci­my je­den na rzecz dru­gie­go, bę­dzie­my nie­kom­plet­ni. Syn­te­za po­przez peł­ną ak­cep­ta­cję spek­trum, ja­kim jest czło­wie­czeń­stwo, sta­no­wi wyj­ście z tego od­wiecz­ne­go im­pa­su.

