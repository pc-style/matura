# Czło­wiek wo­bec pre­sji oto­cze­nia. Omów za­gad­nie­nie na pod­sta­wie zna­nych Ci frag­men­tów Fer­dy­dur­ke Wi­tol­da Gom­bro­wi­cza. W swo­jej od­po­wie­dzi uwzględ­nij rów­nież wy­bra­ny kon­tekst.

**Autor**: [WITOLD GOMBROWICZ](https://poezja.org/wz/Witold_Gombrowicz/)

W dzi­siej­szym świe­cie czło­wiek sta­je w ob­li­czu wie­lu róż­no­rod­nych pre­sji, nie­kie­dy po­cho­dzą­cych z jego oto­cze­nia spo­łecz­ne­go, kul­tu­ral­ne­go i eko­no­micz­ne­go. Zmie­nia­ją­ce się nor­my, ocze­ki­wa­nia i war­to­ści wpły­wa­ją na co­dzien­ne de­cy­zje, kształ­tu­jąc na­sze po­sta­wy oraz dzia­ła­nia. Pre­sja oto­cze­nia może przy­bie­rać róż­ne for­my — od spo­łecz­nych ocze­ki­wań do­ty­czą­cych za­cho­wań i suk­ce­sów, przez nor­my kul­tu­ro­we, aż po wy­ma­ga­nia in­sty­tu­cji, w ja­kich funk­cjo­nu­je­my. W ob­li­czu tych wy­zwań, czło­wiek czę­sto musi ba­lan­so­wać mię­dzy in­dy­wi­du­al­ny­mi pra­gnie­nia­mi a ocze­ki­wa­nia­mi gru­py. Te­ma­ty­ka ta jest nie tyl­ko ak­tu­al­na, ale tak­że nie­zwy­kle waż­na dla zro­zu­mie­nia, jak jed­nost­ki ad­ap­tu­ją się do róż­nych wa­run­ków ży­cia i jak po­dej­mu­ją de­cy­zje, któ­re mogą kształ­to­wać ich toż­sa­mość oraz miej­sce w spo­łe­czeń­stwie. Przy­kła­dy ta­kiej pre­sji moż­na zna­leźć rów­nież w li­te­ra­tu­rze róż­nych epok.

Spis treści



## Czło­wiek wo­bec pre­sji oto­cze­nia – zagadnienie

### Ferdydurke

Pro­ble­ma­ty­ka po­wie­ści au­tor­stwa Witolda Gombrowicza sku­pia się na walce człowieka z formą. W ten spo­sób pi­sarz okre­ślał wszystkie normy społeczne, pozy, które przyjmujemy, aby dopasować się do środowiska, reprezentować sobą konkretną postawę. Jó­zio Ko­wal­ski, głów­ny bo­ha­ter po­wie­ści, nie był jed­nak po­zy­tyw­nie na­sta­wio­ny do wszech­obec­nej sztucz­no­ści i gry po­zo­rów, nie za­mie­rzał ich za­ak­cep­to­wać. Kie­dy zmu­szo­ny przez pro­fe­so­ra Pim­kę, wró­cił do szko­ły, po­sta­no­wił roz­po­cząć wal­kę z for­mą. Od­wie­dzał ko­lej­ne miej­sca: szkołę dyrektora Piórkowskiego, stancję Młodziaków, dwór Hurleckich. Nie­ste­ty wszę­dzie spo­ty­kał sztucz­ność oraz pozy przyj­mo­wa­ne, aby za­im­po­no­wać in­nym.

Pre­sja oto­cze­nia była bar­dzo wi­docz­na w ramach szkoły. Ucznio­wie byli poddawani procesowi upupiania, na­uczy­cie­le wma­wia­li im nie­świa­do­mość i nie­win­ność. Na­sto­let­ni mło­dzień­cy mie­li za­cho­wy­wać się jak kil­ku­let­nie dzie­ci. Czę­ścio­wo się uda­wa­ło: w kla­sie wy­kształ­ci­ła się gru­pa szla­chet­nych, po­słusz­nych chło­piąt. Część uczniów nie za­mie­rza­ła jed­nak ulec pre­sji oto­cze­nia - ce­lo­wo uży­wa­li wul­ga­ry­zmów, mó­wi­li o ro­man­sach, do­pusz­cza­li się prze­mo­cy. Po­dej­mo­wa­li wal­kę prze­ciw­ko pre­sji oto­cze­nia, cho­ciaż na­uczy­cie­le mimo wszyst­ko wciąż uwa­ża­li ich za nie­win­nych i nie­świa­do­mych ni­cze­go, co brzyd­kie i złe.



Na stan­cji Mło­dzia­ków Józio Kowalski rów­nież spo­tkał się z pre­sją oto­cze­nia. Go­spo­da­rze byli nowocześni, wy­śmie­wa­li tra­dy­cyj­ne war­to­ści. Ich na­sto­let­nia cór­ka, pen­sjo­nar­ka Zuta sku­pia­ła się przede wszyst­kim na spraw­no­ści fi­zycz­nej, mia­ła ogrom­ne bra­ki w wie­dzy. Ro­dzi­ce na­ma­wia­li ją, by wy­je­cha­ła na week­end z chło­pa­kiem, za­szła w nie­ślub­ną cią­żę. Jó­zio po­sta­no­wił zbun­to­wać się prze­ciw­ko pre­sji na by­cie no­wo­cze­snym. Celowo zachowywał się dziecinnie i konserwatywnie. W koń­cu po­su­nął się do pod­stę­pu, aby ob­na­żyć praw­dzi­we ob­li­cze Mło­dzia­ków. Gdy in­ży­nier przy­ła­pał Pim­kę i Ko­pyr­dę nocą w sy­pial­ni Zuty, stra­cił kon­tro­lę nad sobą i roz­po­czął bój­kę. Oka­za­ło się, że nie jest tak po­stę­po­wy, jak uda­wał - wcze­śniej z dumą stwier­dzał, że kult dzie­wic­twa już prze­mi­nął.

W po­szu­ki­wa­niu na­tu­ral­no­ści, Miętus i Jó­zio ucie­kli na wieś, gdzie trafili do Bolimowa, do dworku Hurleckich, krewnych Józia. Mię­tus zna­lazł tam swój upra­gnio­ny sy­no­nim na­tu­ral­no­ści i bra­ku wy­stu­dio­wa­nej for­my - pa­rob­ka Wal­ka. Po­sta­no­wił za wszel­ką cenę się z nim zbra­tać, co wy­wo­ła­ło obu­rze­nie Hur­lec­kich, któ­rzy trak­to­wa­li służ­bę bez sza­cun­ku. Szlach­ta nie wa­ha­ła się przed rę­ko­czy­na­mi, kie­dy nie była za­do­wo­lo­na z pra­cy swo­ich słu­żą­cych. Chło­pi nie mie­li sza­cun­ku do Hur­lec­kich, ob­ga­dy­wa­li ich za ple­ca­mi. Dwór Hur­lec­kich był pa­ro­dią dwo­ru w So­pli­co­wie. Jó­zio po­now­nie czuł jed­nak pre­sję - tym ra­zem narzucono mu formę młodego szlachcica. Dra­mat za­koń­czył się bun­tem służ­by oraz uciecz­ką Jó­zia z Bo­li­mo­wa. Ko­wal­ski do­szedł do przy­gnę­bia­ją­cych wnio­sków: człowiek jest skazany na uleganie presji otoczenia. Z jed­nej for­my moż­na było uciec tyl­ko w dru­gą for­mę, a od jed­ne­go czło­wie­ka - w ra­mio­na dru­gie­go.



### Romeo i Julia

Wal­ka z pre­sją oto­cze­nia zo­sta­ła przed­sta­wio­na rów­nież w jed­nym z naj­słyn­niej­szych dzieł Williama Szekspira - dra­ma­cie „Ro­meo i Ju­lia”. Mło­dzi spo­tka­li się przy­pad­kiem i za­ko­cha­li w so­bie, ale nie mo­gli być ra­zem. Pochodzili ze skłóconych rodów Kapuletów i Montekich. Mat­ka Ju­lii, wbrew woli męża, chcia­ła wy­dać cór­kę za Pa­ry­sa. Pan­na nie mo­gła de­cy­do­wać o swo­jej przy­szło­ści, jej dal­szy los le­żał w rę­kach ro­dzi­ców. Romeo i Ju­lia po­sta­no­wi­li sprze­ci­wić się trwa­ją­ce­mu od wie­ków kon­flik­to­wi mię­dzy ich ro­dzi­na­mi i mimo wszyst­ko być ra­zem. Nie mie­li wie­lu so­jusz­ni­ków: mo­gli li­czyć tyl­ko na ojca Lau­ren­te­go i słu­żą­cą Mar­tę. Ro­meo i Ju­lia wzięli potajemny ślub, ale wkrót­ce ich sy­tu­acja jesz­cze bar­dziej się skom­pli­ko­wa­ła.

Po ska­za­niu Ro­mea na do­ży­wot­nie wy­gna­nie, mło­dzi z po­mo­cą ojca Laurentego za­pla­no­wa­li ko­lej­ną in­try­gę, aby Ju­lia nie mu­sia­ła bez­praw­nie wy­cho­dzić za Pa­ry­sa, a za to mo­gła do­łą­czyć do męża. Nie było to ła­twe - ro­dzi­ce nie wie­dzie­li, że ich cór­ka ma już męża, po­nie­waż ślub był za­cho­wa­ny w ta­jem­ni­cy. Do­dat­ko­wo oj­ciec gro­ził Ju­lii, że ją wy­dzie­dzi­czy, je­śli od­mó­wi ślu­bu. Mło­dzi do sa­me­go koń­ca pró­bo­wa­li ro­bić wszyst­ko, aby być ra­zem, nie­ste­ty nie wszyst­ko po­to­czy­ło się zgod­nie z pla­nem. Do Ro­mea nie do­tar­ła wia­do­mość o upo­zo­ro­wa­nej śmier­ci Ju­lii, dla­te­go my­ślał, że na­praw­dę nie żyje. Próba samodzielnego decydowania o własnym losie zakończyła się tragedią. Ro­meo i Ju­lia zgi­nę­li sa­mo­bój­czą śmier­cią. Re­la­cje pa­nu­ją­ce w lo­kal­nej spo­łecz­no­ści oraz nie­ustę­pli­wość ro­dzi­ców do­pro­wa­dzi­ły ich do tra­ge­dii. Je­dy­ną uciecz­ką od ży­cia zgod­nie ze spo­łecz­ną pre­sją była dla mło­dych śmierć. Ich ro­dzi­ce się po­go­dzi­li, ale było za póź­no - Ro­meo i Ju­lia stra­ci­li ży­cie.



## Inne konteksty literackie

- „Proces” Franza Kafki – Wobec głównego bohatera, Józefa K., zostaje wytoczone postępowanie, mimo iż nie zrobił on w swoim mniemaniu niczego, co złamałoby prawo. Dokonując rachunku sumienia, domaga się od władzy wykonawczej wyjaśnień co do przedmiotu oskarżenia, jednak dostaje tylko mętne tłumaczenia, które w istocie niczego nie wyjaśniają. Coraz większy lęk towarzyszący oczekiwaniu na postawienie pod sądem, sprawia, że portret bohatera staje się uniwersalnym obrazem człowieka wobec presji otoczenia, mogącego ze zwykłego obywatela uczynić w dowolnym momencie bandytę, wikłając go w bezlitosną biurokrację i wynikający z niej asburd.
- „Granica” Zofii Nałkowskiej – Przedmiotem manipulacji Zenona Ziembiewicza staje się służąca Justyna Bogutówna, córka wdowy, z którą wikła się w zakazany romans. Pod wpływem społeczeństwa, według przekonań jakiego miałaby urodzić bękarta, a także przez brak wsparcia ze strony Zenona, Justyna decyduje się na usunięcie niechcianej ciąży. Presja zewnętrzna i złość dziewczyny jest tak wielka, że traci panowanie nad sobą i oblewa mężczyznę kwasem w końcowym etapie akcji.
- „Antygona” Sofoklesa – Bracia tytułowej bohaterki zabijają się wzajemnie podczas wojny, stojąc po przeciwnych stronach. Jeden z nich może być pochowany zgodnie z obrządkiem wiary, drugiego ma czekać pohańbienie, wedle prawa stanowionego przez Kreona. Pomimo presji politycznej, jaką nakłada na Antygonę król, zdobywa się ona na akt odwagi i dokonuje pochówku drugiego brata na własną rękę. Efektem tego działania jest kara nałożona na nią przez Kreona, jednak i ta presja nie sprawia, że dziewczyna żałuje swojego postępowania. Jest z niego wręcz dumna, co stanowi o jej wysokiej moralności i odporności na czynniki zewnętrzne.
- „Makbet” Williama Szekspira – Trzy wiedźmy przepowiadają Makbetowi objęcie tronu i ta wizja staje się wkrótce jego obsesją. Jedną z osób, którzy podsycają żądzę władzy w mężczyźnie, jest jego żona, która chętnie widziałaby się u boku króla, jednak uważa ona Makbeta za zbyt słabego psychicznie, aby mógł dokonać „wielkich rzeczy”. Przez owe rzeczy rozumie zbrodnię, którą usprawiedliwiać ma pragnienie władzy i dóbr materialnych. Wiele razy Lady Makbet ubliża mężowi, wmawiając mu brak męskości objawiający się w wahaniu, co ostatecznie jest jednym z decydujących czynników w podejmowaniu decyzji o zamordowaniu króla Duncana przez Makbeta.

## Podsumowanie

Pre­sja spo­łecz­na czę­sto jest po­tęż­ną siłą, któ­rą jed­nost­ka nie za­wsze jest w sta­nie po­ko­nać. Po­zor­nie każ­dy z nas ma moż­li­wość de­cy­do­wa­nia o so­bie, ale w rze­czy­wi­sto­ści bywa trud­no po­dej­mo­wać wła­sne, nie­za­leż­ne de­cy­zje. Nie­kie­dy dzie­je się tak, że wy­star­cza­ją­co sil­na psy­chi­ka umoż­li­wia czło­wie­ko­wi opar­cie się pre­sji i czyn­ni­kom ze­wnętrz­nym, co zde­cy­do­wa­nie jawi się jako wzór god­ny na­śla­do­wa­nia.

