# Jaki wpływ na człowieka ma sprawowanie przez niego władzy? Omów zagadnienie na podstawie Makbeta Williama Szekspira. W swojej odpowiedzi uwzględnij również wybrany kontekst.

**Autor**: [WILLIAM SZEKSPIR](https://poezja.org/wz/William_Szekspir/)

W teo­rii, władza jest na­rzę­dziem do po­rząd­ko­wa­nia ży­cia zbio­ro­wo­ści, zaś w prak­ty­ce sta­no­wi ogrom­ną po­ku­sę dla sła­bej isto­ty ludz­kiej. Źle poj­mo­wa­na prze­ista­cza się w tyranię, zbyt sła­ba jest przed­sion­kiem anarchii. Za­wsze jed­nak od­dzia­łu­je na czło­wie­ka, któ­ry ją zdo­by­wa i jej pod­le­ga. Wła­dza sta­no­wi bo­wiem brze­mię, któ­re nie­raz nisz­czy swo­je­go po­sia­da­cza. Aby udo­wod­nić tę po­nu­rą tezę, w po­niż­szej pra­cy prze­ana­li­zo­wa­ne zo­sta­ną trzy tek­sty li­te­rac­kie, od­wo­łu­ją­ce się do motywu władzy.

Spis treści



## Jaki wpływ na człowieka ma sprawowanie przez niego władzy? – zagadnienie

### Makbet

Tra­gicz­na hi­sto­ria „Mak­be­ta” Wi­lia­ma Szek­spi­ra to w isto­cie studium ludzkiego upadku. Wiel­ki dra­ma­to­pi­sarz zry­wa ze sta­ro­żyt­nym ro­zu­mie­niem fa­tum, oddając nareszcie człowiekowi pełnię władzy nad swoim losem. Za­ra­zem jed­nak uży­wa na ła­mach swo­je­go dzie­ła istot o nie­wia­do­mej pro­we­nien­cji, prze­strze­ga­jąc na swój spo­sób przed cza­ją­cy­mi się na nas po­ku­sa­mi. Głów­ną de­ter­mi­nan­tą ak­cji, jest chęć zdobycia władzy, któ­rej ule­ga­ją Makbet oraz jego żona. Nie­gdyś szla­chet­ny tan Gla­mis i Kaw­do­ru po­peł­nia pod wpły­wem tej po­ku­sy okrut­ną zbrod­nię kró­lo­bój­stwa. Nie jest to jesz­cze jed­nak do­wód na nisz­czą­cą, de­pra­wu­ją­cą moc wła­dzy, a ra­czej ko­lej­ny przykład na słabość ludzkiej natury. Mo­ty­wy te jed­nak łą­czą się ze sobą, do­dat­ko­wo prze­ple­cio­ne wąt­kiem mo­ral­nym.

Z ko­lei wła­dza w rę­kach Dunkana była jed­no­cze­śnie pochodzącą od Boga i sprawiedliwie służącą ludziom wła­dzą. Wie­my to z za­war­tych w dra­ma­cie opi­sów rzą­dów za­mor­do­wa­ne­go kró­la. Mak­bet po pierw­sze zbru­kał to na­rzę­dzie po­przez prze­ję­cie go w skry­to­bój­czy spo­sób, po dru­gie nie zro­zu­miał jego po­wa­gi. Spły­cił je je­dy­nie do splen­do­ru mo­nar­sze­go, bo­gac­twa i ty­ra­nii, dla­te­go też traktował jako skarb - nie powołanie. Kto zaś krad­nie skar­by, za­wsze po­tem spo­dzie­wa się ata­ku po­dob­ne­go so­bie zło­dzie­ja. Stąd krwa­we rzą­dy szkoc­kie­go sa­tra­py, idą­ce w pa­rze z po­wol­nym sza­leń­stwem. Osta­tecz­nie Makbet jako władca nie podołał swojej funkcji, gi­nąc z ręki Mak­du­fa. Sta­ło się tak z po­wo­du nie­zro­zu­mie­nia zdo­by­tej funk­cji, co w osta­tecz­no­ści spo­wo­do­wa­ło przy­gnie­ce­nie tym brze­mie­niem.



### Balladyna

Utwór Ju­liu­sza Sło­wac­kie­go wy­ko­rzy­stu­je ten sam mo­tyw, co Szek­spir, w głów­nej roli ob­sa­dza­jąc wy­łącz­nie ko­bie­tę. Do­da­je jed­nak do tego ingerencję sił boskich, pod­kre­śla­jąc ja­ko­by mo­nar­szą rolę sę­dzie­go - oso­by wpro­wa­dza­ją­cej po­kój w ży­cie spo­łecz­no­ści. Balladyna bu­dzi w so­bie po­ku­sę wła­dzy, z każ­dym ko­lej­nym jej po­sze­rze­niem pragnąc coraz więcej. Nie wi­dzi więc tej roli jako wy­żej wspo­mnia­ne­go gwa­ran­ta praw lu­dzi, a jako bo­gac­two samo w so­bie. Gotowa kłamać, zdradzać i zabijać dla osiągnięcia celu, wy­wo­łu­je co­raz wię­cej przy­krych sy­tu­acji. Sce­na, w któ­rej Bal­la­dy­na zostaje rażona piorunem, udo­wad­nia nam, jak bar­dzo od­da­li­ła się od szla­chet­nej idei, jaka jej z po­zo­ru przy­świe­ca­ła.

### Dziady cz. III

Trze­cia część „Dzia­dów” Ada­ma Mic­kie­wi­cza po­ru­sza nie­co inne ro­zu­mie­nie po­ję­cia wła­dzy. Moż­na mieć wła­dzę po­li­tycz­ną, ale moż­na mieć rów­nież wła­dzę w szer­szym kon­tek­ście, bar­dziej eg­zy­sten­cjal­nym niż stric­te spo­łecz­nym. Gustaw/Konrad w dra­ma­cie Mic­kie­wi­cza rości sobie prawo do tego drugiego rozumienia władzy. Cho­dzi tu mia­no­wi­cie o Wiel­ką Im­pro­wi­za­cję i wyrzut skierowany przez poetę do Boga. Wieszcz do­ty­ka tu­taj kon­cep­cji po­ety jako obdarzonego mocą kreacji światów poprzez swoje dzieła, ale rów­nież kre­ato­ra du­cha na­ro­do­we­go. Głów­ny bo­ha­ter w swo­jej Wielkiej Improwizacji wy­ra­ża go­to­wość do tego wiel­kie­go dzie­ła, pra­gnie jed­nak więk­szej wła­dzy du­cho­wej do jego speł­nie­nia. Jak pa­mię­ta­my, jego pra­gnie­nie wkrót­ce prze­ra­dza się w żą­da­nia, a osta­tecz­nie milk­nie o krok przed strasz­li­wym bluź­nier­stwem. Kon­rad pada bez czu­cia, a o jego du­szę wal­czą siły świa­tła i ciem­no­ści. Nie ule­ga wąt­pli­wo­ści, że poeta odgrywa tutaj rolę wieszcza i twórcy. Daje mu to ogrom­ną wła­dzę, osta­tecz­nie jed­nak oka­zu­je się na nią nie­go­to­wy. Pokonuje go, podobnie jak w przypadku poprzednich dwóch bohaterów, własna pycha oraz przekonanie o wyższości. Tra­ci przez to moż­li­wość zro­zu­mie­nia wła­sne­go miej­sca w pla­nie Boga wo­bec Pol­ski, któ­re po­zna­je za to pokorny ksiądz Piotr. Wła­dza więc na­wet jej na­miast­ka może znisz­czyć, po­przez roz­bu­dze­nie we­wnętrz­nych sła­bo­ści.



### Inne konteksty literackie

- „Zbrodnia i kara” Fiodora Dostojewskiego – Rodion Raskolnikow kieruje się przekonaniem o swojej intelektualnej i moralnej wyższości nad innymi. Władza, którą sobie uzurpuje, polega na tym, że decyduje o losie innych ludzi, uzasadniając swoje działania teorią o „nadludziach”, którzy mają prawo łamać prawo w imię wyższych celów. Zabija lichwiarkę, wierząc, że jej śmierć przyniesie korzyści społeczne. Jednak z czasem okazuje się, że zbrodnia, którą popełnił, zamiast wzmocnić jego poczucie siły i wyższości, prowadzi go do psychicznej degradacji. Władza, jaką przypisał sobie nad życiem i śmiercią innych, staje się jego wewnętrznym więzieniem, a poczucie winy i moralne rozterki stopniowo niszczą jego psychikę.
- „Mistrz i Małgorzata” Michaiła Bułhakowa – Wątek Poncjusza Piłata przedstawia problem moralnych konsekwencji decyzji politycznych. Piłat, jako namiestnik Judei, ma władzę decydowania o życiu lub śmierci Jeszui Ha-Nocri. Mimo że dostrzega w niewinnym skazańcu prawość i odczuwa wyrzuty sumienia, ostatecznie z obawy przed gniewem cesarza wydaje wyrok śmierci. Bułhakow w mistrzowski sposób ukazuje psychologiczny dramat Piłata, który przez resztę życia zmaga się z ciężarem tej decyzji. Sprawowana przez niego władza polityczna przynosi nie tylko kontrolę nad losem innych, ale i wewnętrzne cierpienie, związane z koniecznością podjęcia decyzji wbrew własnym przekonaniom. Piłat, choć ma władzę nad życiem, traci władzę nad własnym sumieniem, co staje się dla niego ciężarem nie do zniesienia.
- „Kordian” Juliusza Słowackiego – Główny bohater dramatu zmaga się z moralnym dylematem, który dotyczy sprawowania władzy nad losem innych. Po traumatycznych przeżyciach staje się spiskowcem, pragnącym dokonać zamachu na cara, którego postrzega jako tyrana odpowiedzialnego za los Polski. Kiedy jednak dochodzi do momentu, w którym mógłby sprawować władzę nad życiem władcy, nie potrafi tego zrobić. Słowacki przedstawia dylemat Kordiana jako wewnętrzny konflikt między poczuciem odpowiedzialności za los narodu a moralnymi oporami przed popełnieniem zbrodni. Władza nad życiem innych okazuje się dla Kordiana zbyt wielkim brzemieniem, którego nie jest w stanie unieść, co prowadzi go do psychicznego załamania.
- „Folwark zwierzęcy” George’a Orwella – Tu pojawia się rewolucja, która obala despotycznych ludzi, tylko po to, by w jej wyniku nowi przywódcy (świnie) stali się równie autorytarnymi jednostkami. Władza, którą zdobywają, szybko ich korumpuje – początkowo chcą oni równości i sprawiedliwości, ale z czasem sami stają się despotami. Orwell pokazuje, jak władza ma tendencję do psucia nawet tych, którzy początkowo mają szlachetne intencje. Rewolucja, zamiast przynieść wyzwolenie, kończy się wprowadzeniem nowej, jeszcze gorszej tyranii, co symbolizuje przekształcenie równościowych haseł w despotyczne hasło: „Wszystkie zwierzęta są równe, ale niektóre są równiejsze”.
- „Anna Karenina” Lwa Tołstoja – Aleksiej Karenin, mąż Anny, jest wysokim urzędnikiem państwowym, który sprawuje władzę zarówno w polityce, jak i w życiu osobistym. Jego władza nad żoną i dziećmi przejawia się w chłodnym, beznamiętnym podejściu do życia rodzinnego. Karenin traktuje swoją rodzinę jak kolejny obowiązek, a jego władza nad bliskimi izoluje go emocjonalnie od nich. Tołstoj przedstawia Karenina jako człowieka, który staje się ofiarą własnej pozycji społecznej – jego zimna kalkulacja, władza i status społeczny doprowadzają do emocjonalnej pustki. Władza nad innymi, zamiast przynieść mu szczęście i spełnienie, prowadzi do utraty zdolności do miłości i współczucia.

## Podsumowanie

Wła­dza sta­no­wi narzędzie do osią­gnię­cia pew­ne­go celu, nie zaś cel sam w so­bie. Po­zwa­la na wpro­wa­dze­nie po­rząd­ku w spo­łecz­no­ści, spra­wu­je pie­czę nad po­ko­jo­wą ko­eg­zy­sten­cją jej człon­ków. Nie­ste­ty od nie­pa­mięt­nych cza­sów jest przez nas fe­ty­szy­zo­wa­na, czy­nio­na obiektem pożądania dla samego jej posiadania i dominacji nad słabszymi. Nie je­ste­śmy przy tym w sta­nie zro­zu­mieć jej praw­dzi­wej isto­ty, zna­cze­nia dla prze­trwa­nia da­nej spo­łecz­no­ści. Dla­te­go, choć niezbędna, wła­dza jest nie­zwy­kle niebezpieczna.

