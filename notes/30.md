# Konfrontacja marzeń z rzeczywistością. Omów zagadnienie na podstawie Lalki Bolesława Prusa. W swojej odpowiedzi uwzględnij również wybrany kontekst.

**Autor**: [BOLESŁAW PRUS](https://poezja.org/wz/Boleslaw_Prus/)

Wszy­scy lu­dzie mają ja­kieś ma­rze­nia. Bez nich nie by­li­by­śmy w sta­nie zmie­niać świa­ta, osią­gać cze­go­kol­wiek. To za­ska­ku­ją­ce, po­nie­waż w sa­mej swo­jej isto­cie marzenia nie różnią się wiele od snu - są wytworem wyobraźni, opartym o poznaną rzeczywistość. W tej ostat­niej zaś, mimo kry­tycz­nych gło­sów pew­nych fi­lo­zo­fów, zda­je­my się eg­zy­sto­wać. Nie­unik­nio­ne jest więc zde­rze­nie tych dwóch świa­tów - ma­rze­nia i re­alu. Kie­dy płasz­czy­zną ich zde­rze­nia jest czło­wiek, to on zo­sta­je wy­sta­wio­ny na kon­se­kwen­cje za­szłych kon­tra­stów i sprzecz­no­ści. Tym sa­mym kon­fron­ta­cja ma­rzeń z rze­czy­wi­sto­ścią za­wsze wy­wie­ra ogromny wpływ na człowieka, zmie­nia­jąc jego po­dej­ście do ży­cia. Przy­kła­dów na po­twier­dze­nie tej tezy war­to szu­kać w jed­nej z naj­star­szych form urze­czy­wist­nie­nia ma­rzeń - li­te­ra­tu­rze.

Spis treści



## Konfrontacja marzeń z rzeczywistością – zagadnienie

### Lalka

Wy­po­wiedź o „Lal­ce” Pru­sa bez wspo­mnie­nia o wypaczonym obrazie Izabeli Łęckiej w umyśle Stanisława Wokulskiego by­ła­by nie­do­pa­trze­niem. Pro­blem za­pa­try­wań głów­ne­go bo­ha­te­ra na płeć prze­ciw­ną i we­wnętrz­ne­go kon­flik­tu mię­dzy spu­ści­zną ro­man­tycz­ną i po­dej­ściem po­zy­ty­wi­stycz­nym jest bo­wiem sztan­da­ro­wym te­ma­tem zwią­za­nym z po­wie­ścią Pru­sa. Wo­kul­ski był bo­wiem dziw­nym amal­ga­ma­tem, człowiekiem z przełomu epok. W mło­do­ści wy­cier­piał wie­le za uczest­nic­two w po­wsta­niu stycz­nio­wym. Jako czło­wiek do­ro­sły po­świę­cił się zdo­by­wa­niu ma­jąt­ku i prze­ja­wiał au­ten­tycz­ną fa­scy­na­cję zdo­by­cza­mi na­uki. W du­szy był więc romantykiem, ale jej po­ry­wy re­ali­zo­wał w spo­sób pozytywistyczny.

Nie­ste­ty, ro­man­ty­cy kie­ro­wa­li się ide­ali­zmem we wszyst­kich aspek­tach swo­je­go ży­cia. Szcze­gól­nie zaś w mi­ło­ści, któ­rej obiekt ide­ali­zo­wa­li. Tym sa­mym, nad czym ubo­le­wał rów­nież mickiewiczowski bohater IV części „Dziadów”, nie po­tra­fi­li do­strze­gać w ko­bie­tach re­al­nych osób. Były one dla nich za­wsze isto­ta­mi na poły bo­ski­mi, two­rem utka­nym z wy­obra­żeń. Ta­kie samo po­dej­ście prze­ja­wiał Sta­ni­sław Wo­kul­ski. Zabiegał o względy Łęckiej, starał się dzięki koneksjom i pieniądzom przekonać ją do siebie. Po­świę­cał wie­le dla ko­goś, kto nie za­słu­gi­wał na jego wzglę­dy. Iza­be­la była w rze­czy­wi­sto­ści ty­po­wą „sa­lo­no­wą lalą” - pięk­ną, ale nie­zdol­ną do wyż­szych uczuć ary­sto­krat­ką. Naj­gor­sze było to, że Wo­kul­ski do­sko­na­le o tym wie­dział. Uczucie było jednak silniejsze od rozsądku, co uka­zu­je sce­na z oskar­że­niem rzu­co­nym w stro­nę Mic­kie­wi­cza. Na pe­wien czas uda­je mu się na­wet uciec od nieszczęśliwej miłości, jed­nak kie­dy tyl­ko do­sta­je cień na­dziei, wra­ca do Łęc­kiej. Koń­czy się to ko­lej­nym rozczarowaniem, tym ra­zem osta­tecz­nym. Wo­kul­ski zni­ka, wcze­śniej pró­bu­jąc po­peł­nić sa­mo­bój­stwo. Do­cho­dzi tu więc do konfrontacji marzenia z rzeczywistością, ko­bie­ty praw­dzi­wej i ima­gi­na­cji ro­man­ty­ka. Śnią­cy tego słod­kie­go upio­ra Wo­kul­ski prze­ży­wa sil­ne emo­cje. Pierw­szym jest rozdarcie wewnętrzne, konflikt w głębi jego własnej duszy. Męż­czy­zna bo­wiem do­sko­na­le zda­je so­bie spra­wę, że Łęcka nie jest taka, jak ją po­strze­ga. Chwi­lo­we prze­zwy­cię­że­nie tego dy­so­nan­su po­znaw­cze­go na rzecz re­al­no­ści pra­wie go ra­tu­je. Jed­nak, kie­dy po raz ko­lej­ny daje się uwieść ma­rze­niu, do­cho­dzi do zła­ma­nia czło­wie­ka. Co­kol­wiek sta­ło się z Wo­kul­skim po wy­da­rze­niach z po­wie­ści, mo­że­my wi­nić za to ce­chę, jaką jest marzycielstwo. Jej obiektem jest w przy­pad­ku bo­ha­te­ra Izabela Łęcka.



### Nie-boska komedia

W wy­pad­ku ko­lej­ne­go bo­ha­te­ra sy­tu­acja jest na swój spo­sób od­wrot­na. Hrabia Henryk nie ule­ga bo­wiem ma­rze­niu, ale re­zy­gnu­jąc z prób jego speł­nia­nia, ucieka w abstrakcyjne krainy poezji. Bo­ha­ter „Nie-bo­skiej” ko­me­dii żeni się z ko­bie­tą prze­cięt­ną, ale bar­dzo go ko­cha­ją­cą. Czu­jąc się wielkim poetą, nie do­ce­nia jed­nak tego, szu­ka ide­al­nej ko­chan­ki - uoso­bie­nia po­ezji. Hen­ryk od­naj­du­je w koń­cu swój ide­ał. Ma­rze­nie oka­zu­je się jed­nak kosz­ma­rem. Ko­chan­ka jest bo­wiem wcie­le­niem Sza­ta­na, oży­wio­nym tru­pem. Kon­se­kwen­cją wy­bra­nia ima­gi­na­cji za­miast rze­czy­wi­sto­ści jest zaś utra­ta tego kon­tak­tu z oto­cze­niem - szaleństwo oraz śmierć żony, a także choroba jedynego syna. W utwo­rze, oprócz kon­se­kwen­cji ży­cia ma­rze­niem, cie­ka­we jest rów­nież samo zestawienie kobiety realnej i nierealnej. Przeciętna rzeczywistość jest tu skontrastowana z upiorem. Tym sa­mym ma­rze­nie oka­zu­je się mar­twe, a do tego wo­dzą­ce na po­ku­sze­nie. Choć mało in­te­re­su­ją­ca, praw­da oka­zu­je się tym sa­mym żywa, ma­ją­ca war­tość w prze­ci­wień­stwie do ułu­dy.

### Przedwiośnie

Dla prze­ciw­sta­wie­nia dwóch po­przed­nich przy­kła­dów war­to przed­sta­wić po­zy­ty­wy pły­ną­ce z kon­fron­ta­cji ma­rze­nia i rze­czy­wi­sto­ści. Ta­kie do­strzec mo­że­my w „Przed­wio­śniu” Ste­fa­na Żerom­skie­go. Mowa rzecz ja­sna o „szklanych domach” Seweryna Baryki. W dro­dze do Pol­ski opo­wie­dział on sy­no­wi o niesamowitym wynalazku ich dalekiego krewnego, który zapewnić miał tanie i ciepłe schronienia dla biednych mas. Fa­scy­nu­ją­ca opo­wieść skło­ni­ła mło­de­go Ce­za­re­go do po­dró­ży na zie­mie przod­ków, na­wet kie­dy jego oj­ciec zmarł. Na miej­scu bohater nie odnalazł jednak szklanych domów, a biedną i dopiero co podnoszącą się z wojennej ruiny rzeczywistość II Rzeczpospolitej. Skła­nia to Ce­za­re­go do gorz­kiej re­flek­sji w kie­run­ku zmar­łe­go ojca: „Gdzie są two­je szkla­ne domy?”. Pa­ra­dok­sal­nie z tego ma­rze­nia wy­ni­ka jed­nak pozytywny aspekt. Opo­wieść o szkla­nych do­mach była urze­czy­wist­nie­niem snu Seweryna Baryki o Pol­sce - ma­rze­niu ca­łych po­ko­leń Po­la­ków. Nie była więc otu­ma­nia­ją­cym złu­dze­niem, a ideą, do której się dąży. Dzię­ki niej Se­we­ryn i inni Po­la­cy mo­gli zmie­nić świat. Dzię­ki kon­fron­ta­cji z tym ma­rze­niem, Ce­za­ry mógł na­uczyć się krytycznie ko­chać oj­czy­znę ojca i rów­nież miał moż­li­wość jej zmia­ny. Ma­rze­nie było więc mier­ni­kiem rze­czy­wi­sto­ści i napędem jej po­pra­wia­nia.



### Inne konteksty literackie

- „Mały książę” Antoine de Saint Exupery’ego – Tytułowy bohater podróżuje po różnych planetach, nieustannie poszukuje sensu życia oraz prawdziwych wartości, takich jak miłość, przyjaźń i zrozumienie. Jego marzenia o prostocie, szczerości i prawdziwych relacjach są konfrontowane z cynizmem, egoizmem i powierzchownością, które dominują w świecie dorosłych. Podczas swoich podróży Mały Książę odwiedza różne planety, na których spotyka postacie reprezentujące różne aspekty ludzkiej natury. Każda z tych postaci, od Króla, przez Próżnego, aż po Biznesmena, ukazuje marzenia dorosłych, które często kończą się rozczarowaniem. Przykładowo, Król, który rządzi swoim małym światem, marzy o władzy, ale w rzeczywistości nie ma nikogo do rządzenia. Jego marzenie o dominacji jest puste, co prowadzi do smutnej refleksji nad tym, jak dorośli ludzie czasami pragną rzeczy, które nie mają prawdziwego sensu ani wartości.
- „Cierpienia młodego Wertera” Johanna Wolfganga Goethego – Idealizm i romantyczne pragnienia tytułowego bohatera sprawiają, że kiedy spotyka piękną i dobrą Lottę, jego uczucia stają się intensywne i głębokie, a marzenia o wspólnej przyszłości z nią wypełniają jego myśli. Lotte wydaje się być dla Wertera ucieleśnieniem ideału miłości, a ich chwile spędzone razem są dla niego momentami czystej ekstazy i szczęścia. Jednakże, rzeczywistość szybko konfrontuje Wertera z bolesnym faktem, że Lotta jest już zaręczona z innym mężczyzną, Albertem. To zderzenie idealizowanej wizji miłości z brutalnym faktem staje się dla Wertera źródłem cierpienia. Jego marzenia o wspólnym życiu z Lottą zostają zniweczone przez normy społeczne i oczekiwania, które nie pozostawiają mu miejsca na spełnienie swoich pragnień. W miarę jak Werter stara się zrozumieć tę sytuację, jego idealistyczne wyobrażenia zaczynają kruszeć pod ciężarem rzeczywistości.
- „Folwark zwierzęcy” George’a Orwella – Po buncie przeciwko ludzkim oprawcom, zwierzęta pragną stworzyć idealne społeczeństwo, w którym wspólnie pracują nad budową nowego porządku. Ich ideały są piękne i porywające, a hasło "Wszyscy zwierzęta są równe" staje się symbolem ich działań. Jednakże, z biegiem czasu, marzenia o równości i sprawiedliwości zaczynają się kruszyć. W miarę jak władza przechodzi w ręce świń, szczególnie Napoleona, zwierzęta zaczynają doświadczać coraz większego rozczarowania. Zdrada ideałów rewolucji staje się oczywista, gdy zauważają, że nowe władze, zamiast zapewnić im równość, wprowadzają nowe formy opresji. Świnie, które pierwotnie obiecywały lepsze życie, stają się tyranami, a zwierzęta stają się ich niewolnikami. Zaczynają dostrzegać, że nowe zasady, wprowadzone przez świnie, są jedynie zniekształconą wersją tego, co wcześniej narzucali ludzie.
- „Zbrodnia i kara” Fiodora Dostojewskiego – Marzeniem Raskolnikowa jest osiągnięcie statusu „wyjątkowej jednostki”, która jest w stanie wprowadzać zmiany w społeczeństwie, podobnie jak historyczne postacie, które podejmowały kontrowersyjne decyzje w imię większego dobra. Wierzy, że posunięcie się do morderstwa, mającego na celu zlikwidowanie złej osoby (starej lichwiarki), jest uzasadnione i że w ten sposób przyczyni się do polepszenia losu innych. Po dokonaniu morderstwa Raskolnikow staje w obliczu niewyobrażalnego cierpienia. Jego marzenia o wielkości zamieniają się w koszmar, gdy zderza się z konsekwencjami swoich działań. Zamiast triumfu, odczuwa paraliżującą winę, lęk oraz alienację. Jego idea o byciu „wyjątkowym” i dążenie do wielkości kończy się rozczarowaniem, kiedy uświadamia sobie, że popełnił błąd, który nie przyniesie żadnych pozytywnych skutków.

## Podsumowanie

Ist­nie­je­my na gra­ni­cy dwóch świa­tów. Jed­nym jest marzenie, któ­re two­rzy­my w swo­im umy­śle. Dru­gim ota­cza­ją­ca nas rzeczywistość. Kon­fron­ta­cja tych obu nie­sie ze sobą ry­zy­ko bo­le­sne­go dy­so­nan­su. W jego wy­ni­ku mo­że­my na­wet stra­cić to, co mamy naj­cen­niej­sze­go - mi­łość, ro­dzi­nę, ży­cie. Ma­rze­nie może być też ideą, a przez to jego kon­fron­ta­cja z rze­czy­wi­sto­ścią bę­dzie mo­to­rem zmia­ny.

